
                 هُو اللّه
ای کنيز عزيز درگاه کبريا،  پدر بزرگوار در انبار در زير
سلاسل و اغلال شهيد شد  و فدای آن دلبر وحيد فريد
گشت  نام ناميش در سجلّ شهيدان و فهرست عاشقان
و طغرای فدائيان و  منشور شيدائيان در ملکوت ابهی
مقيّد و مثبوت شد مطمئن باش و معتمد  آن رخ تابناک
در انجمن افلاک مانند مه تابان ميدرخشد  ديگر چه لوحی
از آن لوح محفوظتر  و چه رقّی از آن دفتر منشورتر آن
الواح را اهل ملأ ابهی و ملکوت اعلی الی الأبد ترتيل و ترنيم
مينمايند فاستبشری بهذه البشارة الکبری  لعمری انّها
تعادل موهبة الأرض و السّماء و
          عليک التّحيّة و الثّنآء  ع‌ع
