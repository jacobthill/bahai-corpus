
                  هُو الأبهی
ای ورقه مطمئنّه راضيه مرضيّه،  شکر کن حضرت يزدانرا
که در يوم ظهور مکلّم طور موجود بودی و لمعه نور و شعله
سيناء ظهور را مشاهده کردی  صد هزار کرور اماء در
کمال حسرت باين آرزو جان دادند و تو فائز گشتی و صد
هزار عقائل قبائل در تمنّای اين جان نثار نمودند و تو
فائز گشتی  ای مادر شکر کن خدا را که چنين پسر بتو عنايت
فرمود که از محبّت الهی گريبانی چاک دارد و از فيض نامتناهی
دلی روشن و پاک هنيئأ  لک و له هذه الکأس الطّافحة
بخمر محبّة اللّه  باری جميع اماء آن ارض را بابدع اذکار تکبير
برسانيد و بگوئيد ای اماء اللّه هنگام تخلّق باخلاقيست که
نفحات قدس از آن استشمام گردد و رائحه طيّبه تقديس
       اکبر استنشاق گردد  و البهآء عليک  ع‌ع
