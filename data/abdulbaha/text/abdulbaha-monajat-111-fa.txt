 
هُو اللّه
ای پروردگار ستايش و نيايش و شکر و پرستش تو را سزاوار
که موفّق و مؤيّد بر ثبوت و رسوخ بر عهد و پيمان نمودی و قوّت تمسّک
بر عُروة الوثقی بخشيدی هر پرده را از پيش ديده دريدی و هر حائلی را
از صراط مستقيم برانداختی و هر مانعی را از مشاهده نور مبين بپرداختی
چشمها روشن فرمودی و ثابتين بر ميثاق را شمع انجمن کردی عَلَم
عهد را در آفاق امم چنان بلند نمودی که هر پير و برنا و کودک و
بزرگ و دانا و يار و اغيار و بيگانه و آشنا ناتوان و توانا مجبور بر اعتراف
گشتند و مجال انکار به جهت نفسی باقی و بر قرار نماند پس بايد آن
ياران با وفا در هر آن صد هزار شکر به درگاه احديّت نمايند که به اين 
تأييد و توفيق و استقامت موفّق گشتند .  ع ع
