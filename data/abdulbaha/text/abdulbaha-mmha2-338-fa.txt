 ای برادران مهربان در سبيل يزدان ، شکر کنيد که‬
‫اخوّت جسمانی با اخوّت روحانی جمع شده باطن عين ظاهر‬
‫گشته و ظاهر عنوان باطن شده حلاوت اين اخوّت مذاق جان را‬
‫شيرين نمايد و لذّت اين نسبت کام وجدانرا نمکين کند . حمد‬
‫کنيد خدا را که مانند طيور شکور در حدائق الهی آشيانه‬
‫نموده‌ايد و بعد نيز در گلشن سرای رحمانی در ملکوت ابهی  بر سدره‬
‫منتهی لانه خواهيد کرد مرغان چمن هدايتيد و هزاران گلشن‬
‫موهبت اين چه فضليست و اين چه عنايتيست فاشکروا اللّه‬
‫علی هذا الفضل العظيم و الفوز الجليل.‬
