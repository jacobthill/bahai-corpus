 
هُو اللّه
ای دانای راز اين بنده پر عجز و نياز را به تأييد و توفيق خويش
همدم و همراز نما افسر عنايت کبری بر سر نه و خلعت موهبت عظمی
در بر کن بر سرير عزّت ابديّه بنشان و به اوج اثير رسان اين بنده
شيفتهء روی تو است و سر گشتهء کوی تو و متوجّه به سوی تو
از جهان و جهانيان در گذشت و به نشر آيات توحيد پرداخت
سبب شور و وله ياران است و باعث هدايت ديگران
ای مهربان عطای بی پايان بخش و وفای موعود شايان
فرما تا ابواب فتوح را مفتوح بينند و فضل موفور را مشهود يابند 
توئی رحمن توئی رحيم توئی معطی و توئی کريم .  عبدالبهاء عبّاس
