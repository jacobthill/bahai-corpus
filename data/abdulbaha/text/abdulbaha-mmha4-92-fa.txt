 
                       هو الله
ای مهتدی به نور هدی الحمد لله در شبستان دل  و جان شمع  هدايت روشن
    گشت و ساحت  خاطر رشک  گلزار و چمن شد يزدان پاک  تجلّی  خاصّ  فرمود
    و دلها را تابناک کرد بندگان خويش را غافل از بيگانه و خويش نمود و به
    نفحات  قدس مأنوس فرمود . اين  چه  فضل است و اين چه موهبت که خاک را
    تابناک کرد و ارض غبرا را حديقهء غلبا فرمود شجرهء پژمرده را برگ و بار
    بخشيد و ميوهء خوشگوار احسان فرمود اين نيست مگر صرف  عنايت  و مجرّد
    موهبت شکر کن خدا را و عليک التّحيّة و الثّنآء . ع ع
