 ای جان سوخته آتش فراق ، در اين فرقت پرحرقت‬
‫آهی جهانسوز بکش و فغانی عالم سوز برآر آتشی در قلب عالم زن‬
‫و شعله ئی در جان بنی آدم بنياد صبر را برباد ده و بنيان قرار را‬
‫از پايه برانداز گريبان چاک کن و موی پريشان کن چشم‬
‫گريان جو و جگر سوزان طلب ناله سحرگاهی کن و زاری صبحگاهی‬
‫در بحر حيرت غرق شو و بر خاکستر حسرت نشين آه و حنين کن و ناله‬
‫و انين نما سيل سرشک جاری کن و خون دل غذای روحانی نما‬
‫فرياد و فغان آغاز کن تا درهای ملکوت ابهی  باز شود آهنگ‬
‫وصال کن و شاهد آمال بخواه در مقعد صدق داخل شو و در رفيق‬
‫اعلی حاضر و در جوار رحمت کبری ساکن گرد.‬
‫   