
هُو الأبهی الأبهی
پروردگارا آمرزگارا چگونه زبان بستايشت گشايم و پرستش و نيايش
نمايم تقرير عين تقصير است و تحرير دليل نادانی در اين امر عسير زبان
آلتی است مُرکّب از عناصر صوت و بيان عرضی است از عوارض به آلت
عنصری و صوت عارضی چگونه توان نعت و ستايش حضرت بيچون گفت
آنچه گويم و جويم از مدرکات عالم انسانی است و در تحت احاطه عالم بشری
نتائج فکريّه چگونه بمعارج الهيّه رسد و عنکبوت اوهام چگونه به لعاب
ظنون و افهام بر رفرف تقديس تند جز بيان عجز چاره ای نه و بغير
از اعتراف به قصور بهانه ای نيست تو غنيّ متعالی و مقدّس از ادراک عقول اهل کمال ... ع ع
