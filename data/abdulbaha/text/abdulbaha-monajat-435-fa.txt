
هُو اللّه
ای ايزد دادگر ای خدای مهر پرور ما نهالان بوستان
توئيم به دست مرحمتت کِشته و به جبهه ما خط محبّتت نوشته کلّ را اشجار
پر ثمر کن و همه ما را درختان بارور فرما حروفات مفرده ايم کلمات
باهرات نما کلمات مجمله ايم آيات بيّنات فرما اوراق باطله ايم
کتاب مبين کن نقاط سافله ايم احرف علّيّين نما ذليل و خواريم
از ذلّت برهان بی برگ و باريم به برگ و نوا رسان گنج
ملکوت خواهيم و کنز لاهوتی طلبيم غنای حقيقی جوئيم و از بقای
معنوی سخن گوئيم هر که را پرتو آفتاب درخشانت گيرد از ظلمت
تراب بيزار است و هر که را آب ناب سيراب نمايد از نمايش سراب
در کنار پس ای پروردگار نيستی آموز تا نار هستی بر افروزد و حجاب
خود پرستی بسوزد تا ميان حبيب و محبوب آشنائی افتد و بين طالب و
مطلوب رسم جدائی برافتد توئی دهنده و بخشنده و مهربان
انّک انتَ الکريم العزيز المنّان .  ع ع
