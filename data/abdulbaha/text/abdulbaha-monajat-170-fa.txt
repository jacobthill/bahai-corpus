
هُو اللّه
پروردگارا مهربانا اين جمع توجّه به تو دارند مناجات به سوی تو
نمايند در نهايت تضرّع به ملکوت تو تبتّل کنند و طلب عفو و غفران
نمايند خدايا اين جمع را محترم کن اين نفوس را مقدّس نما انوار هدايت
تابان کن قلوب را منوّر فرما نفوس را مستبشر کن جميع را در ملکوت
خود داخل فرما و در دو جهان کامران نما خدايا ما ذليليم عزيز فرما
عاجزيم قدرت عنايت فرما فقيريم از کنز ملکوت غنی نما عليليم شفا
عنايت کن خدايا به رضای خود دلالت فرما و از شئون نفس و هوی
مقدّس دار خدايا ما را بر محبّت خود ثابت نما و بر جميع خلق مهربان فرما
موفّق بر خدمت عالم انسانی کن تا به جميع بندگانت خدمت
نمائيم جميع خلقت را دوست داريم و به جميع بشر مهربان باشيم
خدايا توئی مقتدر توئی رحيم توئی غفور و توئی بزرگوار .   ع ع
