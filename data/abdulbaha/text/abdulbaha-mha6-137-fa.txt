
                      هُواللّه
ای بنده صادق جمال مبارک، مدّتيست که از شما نه
خبری نه اثری چرا افسرده هستی و دلشکسته محزونی و
مغموم من رفيق تو هستم و انيس تو ديگر چرا غمخوری
غمخواری چون عبدالبهاء داری در هر آن بياد تو افتم
و در هر دم در آستان اسم اعظم ذکر تو نمايم البتّه مسرور
باش و مشعوف و بمحبّت حضرت ربّ رؤف معروف
و بتقديس و تنزيه موصوف ورقه موقنه امة اللّه فائزه
را تکبير برسان و بگو که مدّتيست از شما خبری نرسيد
البتّه از احوالات خويش مرقوم دار و آنچه در وقت رفتن
القاء و تلقين شد سبب راحت روح و فتوحست و ابداً
فراموش منما زيرا سبب روشنی قلب گردد و باعث تقديس
و سرور و حبور روح در جميع مراتب و البهاء عليها   ع ع
