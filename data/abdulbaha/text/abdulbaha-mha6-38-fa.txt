
                     هُوالأبهی
ای دو بنده حقّ، مکتوب عمومی باحبّای الهی در اسکندريّه
مرقوم شد و در مسوّده اسم جميع مذکور لکن کاتب اسم شما را
فراموش نموده هميشه مذکور بوده و خواهيد بود اين قصور
کاتب است نه فتور عبدالبهآء باری از فيض قديم و لطف
کريم اميدوارم که هميشه چون جبل باذخ بر امر الله ثابت
و راسخ باشيد و همواره بعبوديّت آستان مقدّس پردازيد
تا مُستغنی از سلطنت من علی الارض گرديد زيرا سلطنت
جهان بی بنيان است ملاحظه نمائيد که امپراطوری ويکتوريا
چگونه بکلّی پيچيده و منطوی شد امّا عبوديّت بندگان الهی
سلطنت ابديست و بمرور و دهور شعله‌اش افروخته‌تر
گردد و شعاعش روشن‌تر شود دقّت نمائيد که در دو هزار
سال پيش نفسی يک نَفَسی للّه کشيده و هر چند منقطع از اين
عالم و جميع شئونش بوده ولی در نقطه تراب نيز عَلَمش بلند است
       فاعتبروا يا اولی الالباب و عليکم البهآء     ع ع
