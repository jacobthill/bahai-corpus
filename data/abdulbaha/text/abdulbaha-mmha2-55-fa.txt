 ای ناظر بملکوت آيات ، نفحات خوش گل و رياحين‬
‫مشام خاکيان را معطّر و محفل جسمانيان را معنبر نمايد لکن بوی‬
‫مشک جان و رائحه عطر رحمن جهان روحانيان را معطّر و قلوب‬
‫آزادگان را زنده و مهتزّ نمايد . رائحه قمييوسفی يعقوب‬
‫مشتاق را جان بخشد و نفحه گلستان الهی در مشام عندليب گلزار‬
‫معانی مقبول و محبوب آيد شهد فائق در مذاق سالم مطبوع است‬
‫و نور صباح در چشم حربا مقبول و محمود . غراب بيوفا از نغمات‬
‫بلبل گلزار صفا مخمود و ملول گردد و جغدان بيحيا از جلوه طاووسان‬
‫باغ دلگشا محصور و مقهور شوند.‬
‫  