                                                               
... در فضل و موهبت الهيّه نظر نما و به لطف و عنايت حضرت کبريا تفکّر کن که درمان هر درد است و گنج روان هر مستمند. در خود نبايد نظر کنيم زيرا فقيريم و حقير و نابوديم و مستجير بلکه در عنايت و الطاف حضرت بيچون بايد نظر نمود که بحر بی‌پايانست و کوکب درخشنده آسمان. در خصوص حجّاج که مرور و عبور از آن ديار می‌نمايند از پيش مرقوم شده بود. مقصود اين بود که بايد به حرارت و انجذابی و محبّت و الفتی و بشارت و سروری با اين نفوس به قدر امکان ملاقات نمود بلکه نفحه‌ای از رياض محبّت اللّه به مشامشان رسد و بيدار گردند. نفس رفتار خوش و گفتار شيرين تأثير در سنگ خارا نمايد و يقين است که اين قضيّه را مجری نموده و خواهيد نمود. انّما نطعمکم لوجه اللّه و ما نريد منکم جزاءً و لا شکورا بفرمائيد...
