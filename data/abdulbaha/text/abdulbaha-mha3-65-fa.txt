
طهران   
هُو اللّه
ای مقرّبان درگاه کبريا، صبح است و خسرو خاوری پرتوی
بر دشت و صحرا زده و جميع اشيا را پديدار کرده هر چند آيت
شمس حقيقت است ولی از اشيا خبری ندارد با وجود آنکه
انوارش کلّ را نمودار نمايد امّا شمس حقيقت جميع کائنات را
آشکارمی‌فرمايد و کاشف حقايق اشياست و عالم بحقائق اشيا
و تجلّی مخصوص بر قلوب احبّا ميفرمايد هر چند اعيان موجودات
از پرتو نور او موجود ولی افسوس که از او بيخبرند و بی اثر و ثمر
ياران الهی باين الطاف اختصاص داشتند که بچنين
موهبت عظمی موفّق گشتند و بانوار هدايت کبری رخ برافروختند و از 
تجلّيات ‌رحمانيّه جان و دل روشن نمودند و عليکم البهاء الابهی
حيفا ٢٣ صفر سنة ١٣٣٩   ع‌ع
