
هوالله
ای انجمن روحانيان نسبت به ميثاق يافتيد تا به عبوديّت نيّر آفاق مؤيّد گرديد اين انجمن بايد با عبدالبهآء همقدم شود فانی محض و محو صِرف و نيستی بحت يعنی عبوديّت مجسّمه شود و رقّيّت مشخّصه از هر ذکری و فکری پاک گردد جز بهاء نداند و جز نام او بر زبان نراند و به غير از جمال او نشناسد و بدون محبّت او آرزوئی نخواهد اين است شأن منتسبين ميثاق و منجذبين نيّر آفاق و عليکم البهآء الأبهی.  عبدالبهاء عباس
