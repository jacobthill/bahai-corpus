
پروردگارا ياران غرب را به نفثات روح القدس مشام معطّر
فرمودی و افق غرب را به نور هدايت روشن نمودی دوران را
نزديک کردی و اغيار را يار مهربان فرمودی خفتگان را بيدار
کردی و غافلان را هوشيار فرمودی ای پروردگار اين دوستان
بزرگوار را مؤيّد و موفّق به رضای خويش فرما و خيرخواه بيگانه
و خويش کن به جهان ملکوت ابدی در آر و از فيض لاهوت نصيب بخش
بهائی حقيقی کن و ربّانی صميمی فرما و از مجاز برهان و در حقيقت مستقرّ فرما
آيات ملکوت کن و کواکب درخشنده در افق ناسوت نما سبب
راحت و آسايش عالم انسانی فرما و خادم صلح عمومی کن کلّ را
از باده وصايا و نصايح خويش سر مست کن و جميع را در سبيل تعاليم 
خود روش و سلوک عطا بخش .
