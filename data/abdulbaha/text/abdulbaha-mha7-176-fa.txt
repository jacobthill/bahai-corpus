
                هُو الأبهی
ای ورقه ثابته راسخه بر عهد و پيمان الهی،  اليوم ورقه‌ئی از
اوراق سدره مبارکه چون ثابت بر پيمان گردد نابت در اعلی
فروع سدره سيناء شود  و چون بقوّت تقی و نور هدی
قيام  بر خدمت امر اللّه و اعلاء کلمة اللّه نمايد چون ستاره
روشن از افق عالم درخشنده و تابنده گردد موهبت ايّام
عظيمست عظيم و الطاف ربّ کريم جليل است جليل
يک عمل خير و يک حرکت للّه اليوم حکم صد هزار مبرّات
و حسنات دارد  و يک نَفس در اين عصر حکم صد هزار سال
عبادت  ملکوت ابهی آئينه جهان نمای الهی و مرءآت کائنات
رحمانيست  کاه سمت کوه دارد چه حسنات و چه سيّئات
قطره صفت بحر دارد چه اعمال صالحات و چه افعال
منهيّات  پس شکر کن حضرت ذو الجلال را که خدماتت
در ديوان الهی بقلم جليّ مقيّد و مثبوت  و در ايوان روحانی
رحمانی اجر جزيلت مقدّر و موجود  رعايت و محبّتی که
بمنتسبين جناب ابن اسم اللّه الأصدق نموده‌ايد عند اللّه
         محبوب و مذکور و البهآء عليک  ع‌ع
