
لندن بواسطه آقا ميرزا يوحنّا داود مسيس دردر   
هو اللّه
ای دختر ملکوت، مقاله‌ئی که مرقوم نموده و در جريده
مطبوع گشته ملاحظه گرديد و در جميع شرق انتشار يافت و نفوس
عادل آگاه از علماء و فضلاء شرق و دانايان و بزرگان نهايت تمجيد
از تو نمودند و ترويج يافت اين اثر از برای تو اعظم از مجسّمه
ويکتورياست و بيشتر سبب خوش تجلّی و نيکنامی زيرا مجسّمه
ويکتوريا دوام نکند روزی آيد که اثری از آن نماند چنانکه
از پيشينيان نماند ولی اين اثر تو الی الابد باقی و برقرار است
و سبب تمجيد تا هزاران قرون و اعصار و وسيله مقرّبی
در ملکوت اللّه. والده محترمه را تحيّت ابدع
ابهی برسان ٢١ مارس ١٩١٢   ع‌ع
