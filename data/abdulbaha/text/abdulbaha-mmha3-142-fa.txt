   انسان در ظلمت ضلالت جز غم و کدورت نيابد هميشه مأيوس و
محزون و دلخون است ولی چون نور ايمان در ساحت قلب بتابد سرور
ابدی جلوه نمايد و ظلمات غم و کدورت نماند مأيوس اميدوار شود و
محزون غرق دريای فرح گردد سرور ابدی که از پی حزنی ندارد .
لهذا شکر کنيد خدا را که از اين کأس سرور بهره و نصيب گرفتيد
و از نورانيّت بشارات الهی ظلمت کدورت بکلّی زائل شد و از الطاف
الهی اميدوارم که روز بروز اين شادمانی ازدياد يابد .
