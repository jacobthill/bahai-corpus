
هوالله
ای ورقه طيّبه مطمئنّه خدماتت در آستان مقدّس مقبول و مأجور و لحظات عنايت از هر جهت معطوف دست تضرّع به ملکوت ابهی بلند کن و مناجات نما که:
ای پروردگار مهربان اين کنيز ناچيز را شورانگيز کن و اين امه هائمه را در ظلّ شجره انيسا مسکن و مأوی بخش تا در درگاه احديّتت به کمال عجز و ابتهال تضرّع و زاری نمايم و بيقراری کنم و به عون و عنايتت گوی سبقت و پيشی را ازجميع امايت بربايم و البهآء عليک. ع ع
