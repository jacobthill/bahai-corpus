
مازندران اماء رحمن عليهنّ بهاء اللّه الابهی   
هُو اللّه
أيّتها المؤمنات أيّتها القانتات أيّتها المنجذبات، کشور مازندران
موطن حضرت رحمن است و اقليم طبرستان منبت شجره
مبارکه يزدان اماء مازندران ورقات طيّبه دوحه حقيقتند
و ثمره شجره عرفان و محبّت، روحشان منجذب و قلبشان مشتعل،
بصرشان حديد و سعيشان مقبول ربّ مجيد. لهذا اين عبد بذکرشان
پرداخت و بملکوت عزّت آهنگ تضرّع و ابتهال افراخت که
ای دلبر آفاق اين جمع نساء ترا کنيزانند و از شدّت محبّتت اشک
ريزان و از کمال شوق کف زنان و پا کوبان افروخته‌اند و جان
سوخته و از ماسوای تو دو ديده دوخته ای دلبر مهربان
اين ورقات قانتات را پرشور و شعله نما تا از لمعه نور در صحرای
طور اقتباس کنند و ربّ ارنی گويان يوم لقا را احساس نمايند
پروردگارا هر چند ايّام غيبت است ولی اين قرن عظيم ترا عصر
ظهور است و اين صحرای وسيع وادی ايمن و شعله طور
پروردگارا فيض ابدی بخش و فوز سرمدی ده تا بخدمت
امرت قيام نمايند و آن کشور را بجليل اکبر دلالت
کنند توئی دهنده و بخشنده و مهربان حيفا ٤ آب ١٩١٩ ع ع   
