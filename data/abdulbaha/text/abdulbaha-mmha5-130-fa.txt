
هوالله
دل‌آگاها سحرگاه است و انامل و ديده و ظهر و زانو و ساعد حتّی هر تار مو چنان خسته و ناتوان که وصف نتوان. از غروب تا به حال اين قلم در جولان است. ديگر ملاحظه فرما و انصاف ده که قلب عبدالبهاء چگونه مرتبط به حبّ احبّاء اللّه است پس اگر جواب تأخير افتاد و يا خطّ چون موی زنگيان گناه من نيست اين قصور از درازی ليل ديجور است. مکاتيب از کثرت مشاغل مختصر مرقوم شد البتّه معذور خواهند داشت زيرا هر کلمه‌ای موجی از دريای اعظم حبّ حقيقی و تعلّق روحانی صادر ان شاءاللّه به قوّه انجذاب آن حضرت جميع مستعدّان را کأس حيات در اقرب اوقات مينوشانند.  ع ع
