                                                               
... و امّا از کيفيّت صورت قبور ابرار مرقوم نموده بوديد. حال چون سبب فزع عظيم است اگر بر حسب سابق بنا شود جائز، فاينما تولّوا فثمّ وجه اللّه، ولی من‌بعد در زمانی که محذوری نباشد البتّه بايد متوجّهاً الی قبلة اهل البهآء ساخته و انشا گردد.
و امّا آن جناب ای کاش که کلّ مثل شما به وفا بر خدمت جمال ابهی روحی لأحبّائه الفدآء قيام می‌نمودند. فی‌الحقيقه مؤيّديد و موفّقی. هرچند انسان بايد در هر صورت در آستان حقّ خجل و شرمسار باشد و معترف به قصور و گناه و اميدوار به عفو و مغفرت پروردگار و امّا از جهت ديگر و امّا بنعمة ربّک فحدّث. بايد شکر نمائی که الحمد للّه بنده شرمنده پايدار آن دلبر آفاقی و بعد از صعود به فکر راحت و آسايش خويش نيفتادی بلکه همواره به قدر طاقت به خدمت پرداختی و مؤيّد و موفّق گشتی...
