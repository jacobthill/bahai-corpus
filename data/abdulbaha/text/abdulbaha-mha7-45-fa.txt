
                       هُو اللّه
ای امة اللّه النّاطقه،  جوهر محامد و نعوت و ستايش بهر
اين عبد بيان عبوديّت بآستان مقدّس است اگر عبدالبها
را عبوديّت محضه چنانکه بايد و شايد حاصل گردد
اين تاج مباهاتست و اعظم آيات و ارفع رايات و سفينه نجات
پس اگر قريحه الهام صريحه داری و طبع روانی نطق را باين
حقائق و معانی بگشا و داد سخن ده من بنده بهاء هستم
و تو کنيز بها  من تو را بانتساب بآن آستان بستايم و تو مرا
بعبوديّت آن عتبه ستايش نما تا جان تو و من هر دو خوش
شود و مانند گلشن الهی لطافت و طراوت بيفزايد  و عليک
                 التحيّة و الثّنآء  ع‌ع
