                                                               
هو الله
ای موقن باللّه در کتاب مبين عسی ان يبعثک ربّک مقاماً محمودا نازل. مقام محمود را تفاسير بيحدّ و بی‌پايانی نموده‌اند، ذکرش سبب تطويل است. مختصر اينست اين مقام محمود آفتابيست که در فلک نبوّت و سماء امر طالع و لائحست ولی پرتو و شعاعش در جميع مراتب ظاهر و نمودار است. در عالم خلق اين مقام عظيم و کرسيّ رفيع جامعيّت کبری است يعنی استفاضه انوار از سراج حقيقت و اقتباس نار از شجره احديّت است. ع ع
