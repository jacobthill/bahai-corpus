 
هُو اللّه
پروردگارا ابرار را انوار بخش و ورقات را آيات ملکوت
اسرار فرما روحانی کن نورانی فرما سبحانی کن ربّانی
نما و حيات جاودانی بخش و بقای سرمدی ده سراجهای
نورانی نما و آيات رحمانی کن امواج بحر تقديس نما و افواج
ملکوت ابهی کن طيور حديقهء معانی نما و ماهيان دريای سرمدی کن
از هر آفتی محفوظ نما و از هر حوادثی محروس و مصون کن در سبيل
رضا سالک فرما و  در اقليم وفا مالک کن هر دم روحی جديد بدم
و در هر نَفَس از نَفَس رحمانی زنده نما و در جميع مراتب ترقّی بخش
و به جميع شئون رهنمون فرما توئی مقتدر و توانا و توئی واقف
اسرار و بينا و عليهم و عليهنّ من فضلک البهآء الابهی .  ع ع
