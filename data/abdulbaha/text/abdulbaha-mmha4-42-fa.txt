
                          هو الله
ای بندهء جمال ابهی شکايت از اذيّت و مشقّت نموده بوديد که احباب ايران
   دائماً در تعب و زحمتند و از جور و ستم علمای شريعت و رعيّت در بلا و
   مشقّت . ای بندهء صادق ، جمال قدم همواره پنجاه سال به بلايا و ضرّآء و محن
   و رزايا و صدمات و جور و جفا گرفتار بود . حال دل و جان چگونه راضی
   گردد که ما در امن و امان با راحت جان و آسايش وجدان بياسائيم ؟ آن
   دلبر بيهمتا همواره تلخی سمّ نقيع چشيد ، ما چگونه جام شهد و شکر نوشيم ؟ او
   صدمات شديده ديد ، ما چگونه راحت جديده جوئيم ؟ او در زير زنجير رفت ، ما
   چگونه شکّر و شير بياميزيم ؟ اين وفا نبود و محبّت را نشايد بلکه بايد به عجز
   و نياز و گريه و زاری و نهايت بيقراری استدعای بلاکنيم وپيش تيغ جفا سر
   بنهيم و از قيد ما سوی برهيم و داد وفا بدهيم و عليک التّحيّة و الثّناء . ع ع
