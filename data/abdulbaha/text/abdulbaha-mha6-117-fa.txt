
                      هُواللّه
ای بنده جمال قدم، ايّام عبدالبهاء از کثرت هجوم
اهل جفا و شدّت فساد و تعرّض هر بی وفاء چون ليالی
ليلاء ميگذرد و بادهای مخالف از هر جهت شمع
افروخته جان جانسوخته را احاطه نموده است مگر آنکه
نفحات معطّره گلشن قلوب احبّاء سبب تسلّی گردد و
اين زخمها را مرهمی گردد پس شب و روز کلّ را دلالت
بآنچه سبب سلوت دل عبدالبهاست فرما و بخُلق و خوی
مبارک هدايت کن ناصح الهی گرد و دليل سبيل روح و
ريحان رحمانی. دائماً در دل و خاطر عبدالبهاء بوده و
هستی آنی فراموش ننمايم از رحمت سابقه و موهبت
کامله در جميع شئون تأييد و توفيق شما را ميطلبم و
                  البهاء عليک    ع ع
