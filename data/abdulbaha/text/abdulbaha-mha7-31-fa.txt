
                      هُو اللّه
ای امة المقرّبه،  نامه خواندم و بر معانی اطّلاع يافتم مضمون
مشحون تبتّل الی اللّه بود و تضرّع بملکوت ابهی  من نيز با تو
همدم گشتم و مناجات بدرگاه احديّت نمودم تا ترا در ملکوت
خويش مذکور فرمايد و الطاف بی‌نهايت مشمول دارد
ای امة اللّه المقرّبه، عبدالبهآء از درگاه الهی رجا نموده
که نفوسی از امآء رحمن در ايران مبعوث شوند که گوی
سبقت و پيشی را از امآء الهی در امريکا بربايند و سبقت گيرند
حال در آمريکا اکثر مبلّغين از امآء رحمانند فی الحقيقه
بر رجال تفوّق جسته‌اند اميدوارم که تو نيز در آن مدينه
سبب انتشار دين اللّه و اعلاء کلمة اللّه و نشر نفحات اللّه
             گردی  و عليک التحيّة و الثّناء  ع‌ع
