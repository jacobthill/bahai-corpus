
                    هُو اللّه
ای کنيز مقرّب الهی،  جناب فاضل خدماتت را بصبايای حضرت
صدرالصّدور مرقوم نموده‌اند  از اين خبر قلوب را اثر حاصل گشت
که الحمدلله امآء مقرّبه حضرت کبريا باعظم خدمات و اکرم مبرّات
موفّقند  بالأخص تربيت بنات اعظم الآيات و اشهر الرّايات اين
مواظبت سبب قربيّت حضرت احديّت است  پس شاد باش و شاد
باش و از غم و اندوه آزاد باش که بچنين خدمتی قائمی و بچنين موهبتی
دائم آن کودکان اطفال منند و ذرّيّه اين عبد ممتحن لهذا از خدمات
شما ممنونم خوشنودم شکر نمائيد که مورد چنين خطابيد و عليک
                البهآء الابهی  ع‌ع
