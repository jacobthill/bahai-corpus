   ای دو ورقه مطمئنّه ، موهبت الهی تخصيص به ذکور و اناث ندارد و
فيض ابدی شامل جميع است هر نفس که بنَفَس رحمان زنده گردد
ربّانی است چه ذکور و چه اناث و هر جان که در سبيل جانان انفاق
گردد حيات ابديّه يابد خواه رجال و خواه نساء . پس تا توانيد
بکوشيد تا عصمت کبری و عفّت جهان بالا و عرفان حضرت کبريا و
هدايت کبری و موهبت عظمی و علويّت کنيزی جمال ابهی جلوه نمايد
تا مانند شمع بفضائل عالم انسانی روشن گرديد .
