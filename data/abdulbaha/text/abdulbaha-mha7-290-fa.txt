
                    هُو اللّه
ای ورقه مبتهله،  سهراب در اين مدّت بچنگ افراسياب افتاده
و بجنگ نفس در تب و تاب بود و بمدد آفتاب فلک حقيقت غالب
و بر هوای خويش فائق و قاهر گشت  حال در نهايت تبتّل و تضرّع
و غايت توکّل و توجّه عازم آن ديار گرديد تا بموجب اوامر الهيّه عمل نمايد
در اين چند وقت که در اينجا بود بمنتهای خدمت مشغول بود
و در پرستش و عبادت حضرت يزدان نهايت کوشش را مجری داشت
پس حمد کن خدا را که بچنين موهبتی موفّق و مؤيّد گرديدی
که منتسب بچنين شخصی شدی که در درگاه حقّ مقبول است  ع‌ع
