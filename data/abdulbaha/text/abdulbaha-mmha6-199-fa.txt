
هو الله
ای ثابت بر ميثاق آنچه مرقوم نموده بوديد ملاحظه گرديد. معانی بديعه بود و دلائل قويّه و حجج ظاهره باهره. شکر کن خدا را که به اقامه دليل بر ثبوت ميثاق موفّق شدی. خدا کوران را چشم دهد و کران را گوش عنايت فرمايد. أ انت تسمع الصّمّ ولو کانوا لا يسمعون أ انت تهدی العمی ولو کانوا لا يبصرون. باری انشآءاللّه درست ملاحظه خواهد شد زيرا کثرت مشاغل و غوائل فرصت نداد که به تفصيل ملاحظه گردد. فی‌الحقيقه مضامين رنگين است و البهآء عليک. ع ع
