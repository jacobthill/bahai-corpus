 
هُو اللّه
ای پروردگار ای کردگار ما گنه کاريم و تو آمرزگار و ما مقصّريم
و تو بزرگوار هر چند عصيان مانند دريای بی پايان ولی عفو و غفران
تو اعظم از آن چون نور بخششت بدرخشد ظلمات عصيان هر چند تاريک
و حالک باشد ظلّ زائل گردد و چون ماء طهور از ملکوتت ای ربّ غفور
نازل شود اوساخ خطا هر چند عظيم باشد مفقود گردد و سيّئات بدل
به حسنات موفور شود  ای خداوند اين بنده مستمند را به اوج بلند برسان
و اين عبد مسکين را در درگاه احديّتت پناه ده هر چند پر گناهيم در جوار رحمت
کبری مأوی بخش زيرا تو بخشنده و مهربانی و عفوّ و غفور بر اهل جهان
آنچه سزاوار رحمت است شايان فرما و آنچه لايق عنايت است
مبذول دار توئی رحمن توئی يزدان توئی حنّان توئی منّان .     ع ع
