   ای ياران اين بنده درگاه کبريا، حمد کنيد خدا را که قلوب از
ظلمت ضلالت نجات يافت و جان و وجدان بنور هدايت درخشنده و
تابان گشت وادی حرمان طی شد و بسرمنزل جانان وصول حصول
پذيرفت محرم اسرار شديد و از حزب ابرار گرديديد،  به حلقه
عاشقان در آمديد و آهنگ مشتاقان بلند نموديد . و از تأييدات ربّ
الآيات اميد چنانست که سبب هدايت ديگران گرديد و موهبت
بی پايان يابيد بينوايان را نوا بخشيد و کوران را بينا کنيد بيچارگان
را ملجأ و پناه گرديد و محرومان را محرم راز فرمائيد به دوست و
دشمن هر دو مهربان شويد و نوع انسان را مکرّم شماريد به عالم
انسانی خدمت کنيد و به جميع بشر مهر پرور گرديد . اينست صفت
بهائيان و اينست سمت روحانيان و عليکم البهاء الابهی.
