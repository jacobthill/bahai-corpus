
هُو الأبهی
ای عاشق جمال ذوالجلال،  در مراسله اين بيت مسطور غير تسليم و رضا کو چاره‌ئی
در کف شيری نری خونخواره‌ئی ولی من ميگويم خوش بود تسليم خوشتر زان رضا
پيش يار مهربان باوفا زيرا آنچه کند جوهر صفاست و روح وفا باری چون
آتش عشق در هويّت قلب برافروزد قصور و فتور و ذنوب و کروب را بکلّی بسوزد
در آنمقام حکومت سلطان محبّت نمايد و سلطنت شهريار عشق راند از فضل
حقّ اميد گشايش است و حصول آسايش انّ ربّی کريم کريم    ع‌ع
