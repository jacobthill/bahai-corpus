 ای اسير سلاسل و اغلال در سبيل جمال ابهی ، آنچه‬
‫مرقوم و مسطور بود متلوّ و ملحوظ گشت نغمه جانسوز بود که از‬
‫حنجر روحانی صادر و شعله آتش افروز بود که از قلب رحمانی‬
‫ظاهر . خوشا بحال تو که در زير زنجير رخی روشن و خاطری گلشن و دلی‬
‫چون گلزار و چمن داری ظلمت زندان سبب نورانيّت وجدان شده‬
‫و زحمت و مشقّت بی‌پايان رحمت دل و جان گشته تلخی بلا‬
‫شهد وفا گرديده و سمّ نقيع نعم بديع گشته . اينست شأن اهل‬
‫بها که ايوان را در زندان جويند و گلزار را در خار زار طلبند‬
‫و رحمت کبری را در موارد زحمت عظمی خواهند شهد عنايت را‬
‫در مرارت مصيبت چشند و صبح موهبت را در ظلمات کلفت تحرّی‬
‫کنند . قسم بآفتاب حقيقی فجر هدايت که حسرت اين عنايت را‬
‫که در حقّ آن جناب شده ميبرم يا لَيْتَنِی کُنْتُ مَعَکُمْ فَأَفوزُ فَوْزاً عَظِيما.‬
‫