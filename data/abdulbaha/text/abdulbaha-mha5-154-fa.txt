
                       هو الأبهی
ای ورقه مبارکه فردوس الهی، اگر چه چندی پيش محرّری ارسال
شد حال باز بذکر تو پرداختم تا بدانی که در اين بساط بچه مقدار
مذکوری و در اين محفل چگونه موجود جمال مبارک روحی
لاحبّائه الفدا نهايت عنايت را در هر حين ميفرمودند و ملاحظه
ميشد که توجّهات عين الطاف مستديم و مستمرّ بيقين مبين
بدانيد که فضلی خاص و عنايتی مخصوص بآن ورقه مبارکه بود
و الآن نيز از ملکوت ابهی لحظات عين رحمانيّت منعطف
پس بمبارکی اين فضل قديم و لطف عظيم و شکرانه اين موهبت عظمی
زبانرا بگشائيد و اماء الرحمن را بنار شجره مبارکه در جميع احيان
مشتعل فرمائيد وقت شور و نشور است و هنگام شعله و افروختن است 
جميع امآء اللّه و ورقات را بتکبير ابدع ابهی مکبّر شويد    ع ع
