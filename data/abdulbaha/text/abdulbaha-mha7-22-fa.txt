
                     هُو اللّه
ای امة البهآء،  اسم و لقبی اعظم و اشرف از اين نيافتم که ترا
بآن بستايم  اليوم اعظم اسماء و القاب و محامد و نعوت
اسمی بود که دلالت بر عبوديّت آستان مقدّس نمايد
پس بجان بکوش تا حقيقت اين لقب در تو مجسّم گردد  و
شواهدش از روح و جان و اعضا و ارکان ظاهر و باهر شود
هميشه در نظری و در مقابل منظر.  از عناياتی که جمال قدم
در حقّ آن سرور شهداء و سيّد ابرار و سالار احرار متصاعد
الی اللّه داشت  اميدوارم که تو موفّق بخدمت درگاه احديّت
در جميع احوال گردی  و الحمدلله هميشه منظور نظر عنايتش
بوده و هستی و در آستان ربوبيّتش کنيز مقرّب ممتازی
اينست فضل خاصّ و البهآء عليک  ع‌ع
