
                    هُواللّه
جناب حاجی،  آقا سيّد احمد رفته‌اند که تدبيری نمايند
و مراجعت بعليّه کنند و کار های خويش بقدر امکان تسويه
کنند و اين اگر چنانچه ممکن بشود ولی شايد ميسّر نگردد
لهذا نبايد خود را آلوده بکلمه‌ئی بکنيد که سبب زحمت
شما گردد و من نيز حالت و فرصت اشتغال باينگونه امور
بجان عزيزت ندارم لکن نهايت تشويق و تحريص و دلالت
را نمودم انشآء اللّه موفّق بر ادای ديون می شوند شما
خود را خلاص از گفتگوی امور ايشان با مردم نمائيد و  الّا
هميشه در مرارت و زحمت خواهيد بود و من نيز بايد در
هر هفته يک شرح کشّاف مرقوم نمايم و ابداً فرصت ندارم
و حالتی که باينگونه امور مشغول شوم ندارم باموری مشغول
شويد که ثمره و فائده داشته باشد و کمال محبّت در حقّ شما
         انشآءاللّه خواهد بود و السّلام    ع ع
