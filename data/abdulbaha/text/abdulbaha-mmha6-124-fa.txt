                                                             
اللّه ابهی
ای ثابت بر ميثاق الهی خوشا به حال تو که چون بنيان از صفائح حديد بر عهد جديد ثابت و پايدار گشتی و در امر جمال بيمثال مستقيم و استوار شدی و مظهر تحسين ملأ اعلی شدی و مورد تکريم سکّان جبروت او ادنی. در ستايشت اين بس که به هيچ حجابی محتجب نشدی و به هيچ غرضی منسوب نشدی. خداوند ستايش تو نموده و مدح و تمجيد تو فرموده لا تأخذهم فی اللّه لومة لائم فرموده. اليوم ستايشی اعظم از ثبوت بر پيمان نه و تمجيدی اعلی از استقامت نيست. به اين موهبت عظمی مسرور و خوشنود باش و در انجمن ثابتان شمع مشهود باش چه که فيوضات مقام محمود بر تو فائض و الطاف سلطان وجود بر تو شامل، فاشکر اللّه علی ذلک. جميع ياران الهی را تکبير برسان. ع ع                          
