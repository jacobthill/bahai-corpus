                                                             
هو الله
ای بنده حضرت مقصود کتاب بيان به کتاب اقدس منسوخ مگر احکامی که در کتاب اقدس مؤکّد و مذکور. مرجع بهائيان کتاب اقدسست نه کتاب بيان.
مولود جديد شخص جليل را نام اردشير مقبول و اين اسم مسعود نور مانند شمع کافور ضياء موفور يابد و در شبستان ربّانيان برافروزد. دوستان حقيقی را تحيّت رحمانی برسان علی‌الخصوص شخص محترم را و بگو که محزون و دلخون مباش. انشاءاللّه تو گرو بردی اگر جفت اگر تاق آيد. عن‌قريب ملاحظه نمائی که آنچه هست نيست است و بقاء و دوام و عزّت ابديّه مخصوص بندگان عزيز است و العاقبة للمتّقين کلّ آتٍ قريب. ع ع
