
                  هُو الأبهی
ای ورقه موقنه،  در ظلّ کلمه بجذبه‌ئی مبعوث گرد که شمع
نورانی مجامع روحانی اماء الرّحمن گردی و مرغ چمنستان
عرفان شوی  وقت غنيمت است اين فرصت از دست مده
توجّه بملکوت غيب ابهی نما و تعلّق بنفحات عابقه از رياض
عرفان جمال اعلی شب و روز در تبتّل باش و دمادم در
تضرّع و ترتيل مناجات صبحدم از الطاف حضرت مقصود
سائل و طالبيم که اماء اللّه آن ارض را بنسيم جانبخش عنايت
زنده فرمايد و بر آنچه سزاوار اين قرنست موفّق دارد  ع‌ع
