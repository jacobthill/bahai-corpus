
                  هُو اللّه
ای دو مشتاق ديدار،  در نهايت سرور بياد آن دو شمع
پر نورم و بکمال اشتياق نامه نگارم و در محبّت آن ياران
بيصبر و قرار  زيرا آن رخها بنور عشق جمال ابهی روشن
و منوّر است  در خصوص قناة اين عمل بسيار مقبول
و محبوب و بايد احبّای رحمن در آبادی و معموريّت جهان
بدل و جان بکوشند تا در جميع مراتب رحمت حضرت يزدان
گردند و اين حرکت سبب فيض و برکت خواهد گشت
اين عبد سهم خويش را بحضرت اديب بخشيدم و در اين
خصوص مقصودی دارم  بايد شما نيز در کمال سرور
مجری داريد  جميع احبّا بايد در تعمير و تزيين بلاد چنان
        کوشند که بلاد را احيا نمايند  ع‌ع
