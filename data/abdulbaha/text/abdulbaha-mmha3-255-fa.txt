   حکايت کنند که شخصی در عالم رؤيا شخص بزرگواری را ديد و
سؤال نمود که ، چگونه در درگاه الهی کار تو گذشت ؟ جواب داد که
چون بآن درگاه رسيديم سؤال نمودند که ، چه ارمغان آوردی ؟ عرض
کردم علم ، گفتند انّ خزائن ربّک مملوّة من هذا، گفتم اعمال خيريّه و
عبادات ، گفتند انّ خزائن ربّک مملوّة من هذه ، پس عرض کردم عجز و
فقر، گفتند اين هديه مقبوله است زيرا در اين درگاه پيدا نمی شود .
مقصد اينست که هر نفسی که در کمال فقر و عجز و ضعف است مقبول است .
