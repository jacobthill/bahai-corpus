                                                             
هو الله
ای ثابت بر پيمان نامه اخير واصل و فحوايش سبب روح و ريحان قلوب گرديد. بسيار مناسب و عين واقع با جناب مفخّم‌السّلطان محاوره نموديد، فنعم ما نطقت به. در هر صورت ما مأمور به ملاطفتيم. شخص معهود مهدی حسود از زمان ثريّا به عناد برخاست. اينها جميع از نتائج آن جرائد است. باری در هر صورت شما ملاطفت نمائيد و ابداً احبّا به روی خود نيارند که چنين چيزی بوده، و اذ مرّوا علی اللّغو مرّوا کراما. اوراقی که به اسم اين عبد گرفتيد بفرستيد زيرا آن شخص ملتمِسش اين بود و خواهشش چنين است. چون مقدارش قليل لهذا بودنش در نزد شما يا در نزد او توفيری ندارد و عليک التّحيّة و الثّنآء. ع ع
