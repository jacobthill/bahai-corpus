
			هوالابهی
ای خدای مهربان شکر ترا که بيدار نمودی و هشيار کردی چشم بينا
دادی گوش شنوا احسان نمودی به ملکوت خويش دلالت کردی و به سبيل
خود هدايت فرمودی راه راست بنمودی و در سفينه نجات در آوردی خدايا
مرا مستقيم بدار و ثابت و راسخ کن از امتحانات شديده محفوظ بدار و در حصن حصين عهد و ميثاقت مصون و مأمون فرما توئی توانا و توئی بينا و توئی شنوا
ای خدای مهربان دلی عطا کن که مانند زجاج به سراج محبّتت روشن باشد
و فکری عطا کن که به فيض روحانی جهان را گلشن نمايد توئی بخشنده و مهربان
و توئی خداوند عظيم الاحسان .  ع ع
