
هُو الابهی
ای قويّ قدير کلّ در قبضه قدرت اسيريم تو مجير تو دستگير
عنايتی کن و موهبتی فرما ابواب فضل بگشا و نظر الطاف افکن
نسيم جانبخش بفرست دلهای مشتاق را زنده کن ديده ها را
روشن کن و ساحت دلها را رشک گلزار و چمن نما بشارت به ارواح
ده و مسرّت به جانها بخش قوّت قديمه ظاهر نما و قدرت عظيمه
باهر طيور نفوس را در هوای ديگر پرواز ده و محرمان ناسوت را
به اسرار ملکوت دمساز کن قدم ثابت بخش قلب راسخ عطا فرما
ما گنه کاريم تو آمرزگار ما بندگانيم تو پروردگار بی سر و سامانيم
تو ملجأ و پناه بر نشر نفحاتت تأييد کن بر اعلاء کلماتت توفيق بخش
بی سران را سروران کن بينوايان را گنج روان بخش ناتوانان را
توانائی بخش و ضعيفان را قوّت آسمانی ده توئی پروردگار توئی 
آمرزگار توئی داور کردگار .  ع ع
