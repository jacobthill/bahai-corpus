
                    اللّه ابهی
ای ورقه مطمئنّه،  بسا روزها گذشت و شبها بپايان رسيد
و قانتات مشغول بعبادت بودند و بتلاوت آيات مداومت نمودند
و چون جمال قديم کشف نقاب در اين اقليم فرمودند هيچيک
اقبال ننمودند و باوراد و اذکار مشغول گشتند و از آن قبله آفاق
محجوب ماندند  فبئس عمل الّذين احتجبوا عن اللّه پس تو که
حجبات را دريدی و انوار ساطعه از ملکوت ابهی را ديدی و ببلی
حين ندا موفّق گشتی بايد قدر اين فضل بيمنتها را بدانی و از اثمار
سدره بقا نصيب برداری  و البهآء عليک  ع‌ع
