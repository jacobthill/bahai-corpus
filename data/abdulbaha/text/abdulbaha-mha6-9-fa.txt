
                اللّه ابهی
ای شاخ پُر بار آن شجره محبّت اللّه، پدر بزرگوارت رخُی
داشت چون شمع افروخته  و قلبی داشت بآتش عشق سوخته
و چشمی داشت از غير حقّ دوخته و حلاوتی داشت از شکرستان
الهی اندوخته و نطقی داشت از دبستان معنوی آموخته
پس افروخته و سوخته و اندوخته و آموخته بميدان
فدا در سبيل جمال ابهی شتافت و جان باخت و بتاخت
تا عَلَم در ملکوت ابهی افراخت تو که يادگار آن بزرگواری
بايد پی او گيری و بِرَوِش و سيرت او حرکت نمائی تا آيت
رحمت شوی و نهايت عنايت بينی و البهاء عليک و علی
           کلّ ثابت علی الميثاق       ع ع
