 
                   هوالابهی
ای عاشق جمال ذی الجلال اين احزان و اشجان و حسرت و اندوه و بلايا و
    رزايا اگر چه‌ اعظم از حدّ بيان و تعريف لسان ‌است و جبال و تلال و زمين و
    آسمان تحمّل نتواند لکن بايد به قوّت تأييد الهی و قدرت توفيق صمدانی و
    تحسين ربّانی از اوج  عزّت سلطنت الهيّه در ملکوت ابهی توفيق خواست و
    تحمّل نمود وکمر خدمت به منتهای استقامت محکم بربست و زبان بگشود و
    تأييد روح القدس طلبيد و به هدايت من علی الارض برخاست . اليوم يومی
    است که بايد ثابت و مبرهن کرد و در انظار عموم عالم مشهود ومعلوم نمود
    که عروج و صعود شمس  حقيقت مورث وهن و هوان در امر الله نشد بلکه
    اشراقش در افق ادنی بود حال از افق اعلاست و نورش تابانتر گشت و
    شعاعش روشنتر شد و البهآء عليکم و الثّناء . ع ع
