
... سؤال از معانی مواليد ثلاثه نموده بوديد. مواليد ثلاثه به اصطلاح حکما جماد و نبات و حيوانست يعنی کائنات منحلّ به اين سه چيز است، يا جسم منجمد است مانند خاک و حجر و مدر و يا جسم نامی نابت است مانند گل و رياحين و شجر يا جسم حسّاس است يعنی قوای حسّاسه دارد مانند بصر و سمع و شامّه و ذائقه و لامسه. و اين کائنات ذيروح است و انسان را نوع ممتاز از اين جنس می‌دانند. باری انسان که نوع ممتاز است مظهر فتبارک اللّه احسن الخالقين است و شمس حقيقت را مرآت متجلّيه به نور مبين و انسان که گفته می‌شود مقصد فرد فريد کامل است...
