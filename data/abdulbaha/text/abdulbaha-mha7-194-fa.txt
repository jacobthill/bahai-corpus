		     
                  هُو الأبهی
ای ورقه طيّبه منجذبه بنفحات اللّه،  آنچه بلسان گفتی و
بر اوراق شرح نمودی و دُرّ بيان سُفتی  و در قلب و جنان
آرزو داشتی جميع مسموع و معلوم و مشهود  حمد کن ربّ
قديم و نور مبين و آفتاب فلک علّيّين را که چنين بخششی
از سلطان آفرينش يافتی که بکوی دوست راه شناختی و
بساحت الطافش شتافتی  و روی از دونش تافتی و از نار جمالش
گداختی و بچنين موهبتی که منتهی آمال اماء الرّحمن بود رسيدی
و حلاوت عنايت از کأس بقا چشيدی  طوبی لک و لکلّ امةٍ
فازت بما فزت بفضل مولاک القديم  بشری لک ثمّ بشری
لک من هذا الفضل العظيم  در خصوص خانه آنچه را جناب
ابن اسم اللّه الاصدق عليه بهاء الابهی مصلحت دانند مجری
داريد  اين قضيّه تفويض بايشان شد ما قبول کرديم آنچه
را شما خواستيد و تقديم نموديد  فسوف يعطيک ربّک
اجر ذلک فی ملکه و ملکوته انّه علی کلّ شیء قدير  ع‌ع
