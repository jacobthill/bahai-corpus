
                     هُواللّه
ای خيّاط، جامه‌ئی که بر اندام هيکل عالم موافق و موزون
و برازنده است خلعت ميثاق است و تشريف عهد
محبوب آفاق چه که خيّاط الهی اين جامه را بريده و
سلطان حقيقی بخشيده حال کهنه دوزانی چند کمر
همّت بربسته که از قماشهای عتيق مندرس که تار و پودش
از اوهام صرف است جامه آلوده‌ئی بجهت هيکل عالم دوزند
و از اين خلعت تقديس رحمانی عاری و بری نمايند فبئس 
ما هم يفعلون اين قميص از حرير ملکوتست و دستگاهش در جهان 
لاهوت و صانعش سلطان جبروت و البهآء عليک   ع ع
