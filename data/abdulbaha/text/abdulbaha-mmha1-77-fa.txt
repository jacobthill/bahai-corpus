
ای کنيز محترمه الهی نامه تو از لوزآنجليز رسيد
شکر کن خدا را که موفّق بخدمت شدی و سبب انتشار وحدت عالم
انسانی گشتی تا ظلمات اختلاف بين بشر زائل گردد و خيمه
اتّحاد ملل در جميع اقاليم سايه افکند و الّا راحت و آسايش و صلح
و سلام عمومی مستحيل است و اين عصر نورانی مقتضی و مستدعی آن
در هر قرنی باقتضای آن قرن امری مؤيّد در اين عصر نورانی
وحدت عالم انسانی مؤيّد هر نفسی خدمت باين وحدت نمايد
البتّه موفّق گردد اميدوارم که در محافل بلحن خوشی
ترانه نمائی و سبب سرور و فرح کلّ گردی *
