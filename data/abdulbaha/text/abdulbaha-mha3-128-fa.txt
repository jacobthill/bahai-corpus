
 [اين لوح مبارک در رمل اسکندريّه در سنه ١٩١١ م نازل گرديد 
بعد هيکل مبارک بمصر تشريف آوردند و بعد ذلک باورپا
تشريف فرماشدند و صورت اصلی لوح بخطّ مبارک است]
بواسطه جناب محمّد عليخان عليه بهاء اللّه الابهی 
کرمان جناب آقا مهدی انارکی عليه بهاء اللّه الابهی 
هو اللّه
ای ثابت بر پيمان، رزايا و محن و بلايای سرّ و علن در اين سنين اخيره
جميع عالم را احاطه نمود ولی احبّای الهی الحمد للّه بيکدرجه
در امن و امان بودند مانند ديگران گرفتار آلام و محن نبودند
اطاعت تعاليم جمال مبارک کردند باين سبب محفوظ و مصون
از هر آفت شدند حتّی در قفقاز و عشق آباد بلشويک هجوم
بترکستان نمودند اموال بتالان و تاراج رفت و نفوس کثيره
هدف تير هلاک گشتند ولی احبّای الهی در امن و امان. 
حال که نائره حرب در غرب خاموش شد انشاء اللّه در شرق نيز
بکلّی مخمود گردد اميدوارم که راحت و آسايش حصول يابد 
الحمد للّه در کرمان اهل طغيان فرو نشستند و جناب حاج زين
العابدين خان اظهار عدم مداخله فرمودند ايّده اللّه و شيّده احبّا
بايد اظهار سرور و ممنونيّت از ايشان نمايند المنّة للّه که محفل تأسيس
گشته و جناب اشراق سبب وفاق شدند و سليل جليل شان
آقا محمّد و آقا ميرزا عيسی خان ناظم و جناب عبّاسخان و جناب
آقا سيّد ابوذر و جناب ميرزا سيّد علی و جناب ميرزا الياس و جناب
ميرزا حسين خان و جناب آقا خدايار کلّ را از قبل عبدالبهاء
نهايت اشتياق و تحيّة و ثناء برسانيد اميدوارم که محفل تأييد 
موفّق بر تبليغ شود جناب ميرزا علی آقا در بم نجل مرحوم
ملّا شيخعلی را از خدا خواهم که آيت هدی گردد و منظور نظر ملأ
اعلی شود، چون بحر بجوش آيد و مانند نهنگ عشق خروش
برآرد، شاهد انجمن گردد و مانند شمع روشن شود جناب
سيّد نحبيب الملقّب بآجودان و سيّد جليل الملقّب باعتضاد اين
دو نفس محترم را محبّت بی پايان دارم و تأييد و توفيق حضرت رحمن
طلبم جناب ميرزا محمّد علی را که بهمّت آقا ميرزا الياس بنار محبّت
اللّه مشتعل شدند از الطاف حقّ فضل بی پايان خواهم 
و عموم احبّای الهی را بنهايت خلوص پيام محبّت ميرسانم 
اخوی‌ها را از قبل من محبّت و مهربانی برسان بولد عزيز
و بنت محترمه و نصرت اللّه و والده محترمه‌اش از قبل
من تحيّت ابدع ابهی ابلاغ داريد و از درگاه
حقّ طلب مغفرت بجهت ابوين آنجناب نمودم و عليک البهاء الابهی
حيفا ٥ صفر ١٣٣٨  عبدالبهاء عباس
