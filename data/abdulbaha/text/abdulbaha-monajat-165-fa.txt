
هُو اللّه
ای يزدان مهربان آن جمع پريشان تو اند و آن انجمن ياران تو
ديده ها باز است و دلها به محبّتت دمساز و گوشها به اسرار مکنونت همراز
ای بی نياز آواز خوشی از مرغان آن چمن به گوش اين انجمن برسان تا
نغمه طيور شنوند و به وجد و سرور آيند و به تسبيح و تقديس ربّ غيور
پردازند  ای پروردگار آن جمع ابرار را بپرور و بنواز و دلها به نار محبّتت
بگداز آشنای راز فرما و کلّ را همدم راز و نياز فرما تا به ملکوت
اسرار پی برند و از زمره ابرار شوند و سر خيل احرار گردند جان باقی
بخش و از عالم فانی بی نياز و غنی فرما در سايه خيمه ملکوت در آر و از فيض
لاهوت بهره بخش زندگی جاويد ده و از تعاليم جديد مستفيض فرما
هر يک را شمع روشن کن و مانند سلطان گل در گلشن بلبل گوينده کن و جمال
فريبنده نما نهال جويبار هدايت کن و ثمره موهبت ببار آر تا غرب را
شرق نورانی نمايند و باختر را خاور سپهر برين فرمايند توئی مقتدر و 
توانا و توئی عزيز و عظيم و بينا .    ع ع
