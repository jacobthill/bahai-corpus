
... اگر از حال اين مظلوم آواره پرسش نمائی و يا خواهش شرحی فرمائی بلاياء و رزاياء چون محيط اکبر و امواج انکار و استکبار در اوج اعلی و طوفان هجوم و جفا در نهايت اشتداد و اين مظلوم چون سفينه شکسته در گرداب صد هزار افتراء و اسناد افتاده و وحيد و فريد و بی ناصر و معين در دست متزلزلين مبتلا و مستغرق در بحر بلآء و متضرّع به ملکوت ابهی که به زودی کأس فنا عنايت گردد و به عالم ديگر رحلت شود و اميد از رحمت سابقه و نعمت سابغه که اين آمال و آرزو به زودی ميسّر گردد و اين کأس عذب گوارا فوراً عنايت شود چه که جام بلا سرشار شد بلکه جان در ره جانان ايثار شود. 
ع ع...
