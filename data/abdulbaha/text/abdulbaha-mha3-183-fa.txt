
لندن بواسطه جناب آقا ميرزا يوحنّا داود عليه بهاء الابهی   
استتکارت   
احبّای الهی و اماء رحمان عليهم و عليهنّ البهاء الابهی   
هُواللّه
نامه شما رسيد و بملکوت ابهی تضرّع و ابتهال گرديد که آن
جمعيّت مبارکه در آلمان روز بروز ترقّی و توسّع يابد و سبب شويد
که آلمان زنده شود و فيض از عالم ملکوت بيابد تا در استقبال
سبب راحت و آسايش عموم جرمانيا گردد. زيرا حوادث
مستقبله اوروپا قدری شديد است بلکه ياران سبب شوند
تخفيف يابد و روح و ريحان حاصل گردد مناجاتی طلب مغفرت
بجهت آن نفس مبارک مستر - ج هيکز مرقوم گرديده ارسال
ميشود در محافل خود آن مناجات را تلاوت نمائيد
و عليکم البهاء الابهی ٢١ فوريه ١٩١٢
ع‌ع   
