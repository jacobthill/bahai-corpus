 
هُو القيّوم
ای سرگشته کوی او،  اسم اعظم و جمال قدم تجلّی بر آفاق امم فرمود و از اين
اشراق ملکوت وجود روشن و منير گشت و ارض غبراء غبطه فلک اثير شد
برخی حقيقت صافيه داشتند مستنبأ از اين فيوضات کلّيّه شدند و چون بلّور
نورانی حرارت شمس چنان در کينونتشان تأثير نمود که حرارت اثير يافت و
بعضی عکسی و شعاعی نصيب داشت و گروهی بکلّی محروم حمد خدا را که تو
از اين فيض نصيب وفير داشتی و از اين کوثر عنايت قدحی لبريز  ع‌ع
