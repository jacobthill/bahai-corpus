
هُو الابهی
پروردگارا مور ضعيفم و پشهء نحيف بال و پری شکسته دارم و پائی
از دوری باديهء حسرت خسته چشم گريانم بين و جگر سوزانم نظر فرما
آه و فغانم جمع طيور را به فرياد آورده و آه پر حسرت قلبم چون شعلهء سوزان
به جان جهان آتش زده از افق ابهايت فيض انوار کن و از ملکوت
اعلايت بذل اسرار نما  ای نيسان عنايت بارش و ريزش ارزان
کن و ای شمس حقيقت تابش و درخشش فراوان بنما شايد اين قلوب
افسرده تازه و زنده گردد و اين نفوس مرده حيات بی اندازه يابد .  ع ع
