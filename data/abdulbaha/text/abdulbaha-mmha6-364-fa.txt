              
٣٥٧-	... حال شما به شکرانه اين تأييدات بايد متخلّق به اخلاقی گرديد از شهد شيرين‌تر و از مشک و عنبر معطّرتر يعنی بکلّی روش و سلوک قديم را فراموش نمائيد و به احبّای الهی در نهايت خضوع و خشوع باشيد. ابداً خاطری را نرنجانيد. مدّتی معاشر عبدالبهآء بودی و روش و سلوک و خضوع و خشوع او را مشاهده نمودی. اين دستورالعمل بود. حال جميع احبّا از شما شکايت دارند به درجه‌ای که به وصف نيايد. البتّه چنان رفتار نمائی که از جميع احبّا ستايش شما بيايد. به حضرت سرور انبيا و سردار اصفيا حضرت رسول خدا خطاب می‌فرمايد و اخفض جناحک للمؤمنين امر می‌کند. ديگر معلوم است که ما چگونه بايد باشيم. بايد خاک و خاکسار باشيم و در نزد ضعيف‌ترين احبّا خادم حقير باشيم تا چه رسد به احبّای اصفيا روحی لهم الفدآء... 
