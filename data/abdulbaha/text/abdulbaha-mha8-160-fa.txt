 
هُو اللّه
ای طالب حقّ،  اگر عرفان الهی خواهی و شناسائی جوئی قلب را از غير خدا
فارغ نما و بکلّی منجذب محبوب حقيقی گرد و تجسّس و تحرّی از او نما ببراهين
عقلی و نقلی مراجعت کن زيرا براهين دليل سبيل است و باين واسطه
قلب متوجّه بشمس حقيقت گردد و دل چون توجّه بآفتاب يافت چشم
بينا گردد و آفتاب را بنفس آفتاب شناسد آنوقت محتاج دليل نماند
زيرا آفتاب غنيّ مطلقست و غنای مطلق محتاج بچيزی نيست از جمله
اشيا دليلست مثل توما مباش مانند پطرس شو اميدوارم که جسماً
و عقلاً و روحاً شفا يابی    ع‌ع
