                                                             
هو الله
ای عندليب گلشن اسرار هرچند بر شما سخت است و دشوار، صعب است و گران ولی محض خاطر عبدالبهآء با جناب شکوهی مدارا و مهربانی نمائيد. اگر شما با هر شخص که حبّ داريد ملاطفت نمائيد آسانست و آن را هر کس تواند ولی شما بايد للّه نفوس را به سبب ايمان و ايقان مراعات و محبّت فرمائيد که اسباب الفت در ميان نباشد اين تمامست. ولو کنت فظّاً غليظ القلب لانفضّوا من حولک. باری به هر قسمی که ممکن نوعی نمائيد که او نيز از شما راضی گردد. آن وقت وسعت اخلاق واضح و آشکار شود. اين عبد نهايت حبّ را به شما چون دارم چنين تکليف نمايم. به جان عبدالبهآء که از اين تکليف محزون مشو و بدون کلفت ذکر می‌شود تا بر الفت قلب مطّلع گردی و ذلک من شدّة حبّی لک و فرط اطمئنانی بک انّ ربّک کريم وهّاب. در مقابل اين عنايات جزيله ظاهر خواهد فرمود و عليک البهآء الأبهی. ع ع
