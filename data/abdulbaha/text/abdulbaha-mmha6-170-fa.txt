                                                               
هو الابهی
ای ناطق به کلمه بلی در يوم لقاء، صد هزار نفوس که در سرّ الست و يوم ذرّ وجود و حقيقت مقصود سال‌ها تفکّر نمودند و معانی‌ها تصوّر کردند و تأويلات در احاديث و آيات جستند و مشکلات حلّ نمودند و چون شمس تفريد از افق توحيد طلوع نمود و ندای الهی بلند گشت و صلای الست گوش‌زد کلّ اهل امکان شد جميع لال شدند و اصمّ و ابکم محشور گشتند و تو جواب ندا دادی و فرياد بلی برآوردی و در ظلّ کلمه توحيد درآمدی و از عين تسنيم نوشيدی و از کأس مزاجها کافور چشيدی و البهاء عليک و علی کلّ ثابت علی عهد اللّه. عبدالبهاء ع
جناب آقا سيّد نصراللّه عليه بهاء اللّه الابهی را از قبل اين عبد تکبير ابدع ابهی ابلاغ نمائيد.
