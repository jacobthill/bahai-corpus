                                                               
هو الله
ای رفيق سفر و عزيز، نامه‌های مفصّل شما رسيد. جميع دقائق امور در نزد عبدالبهآء معروف و مشهود و ضمائر و مقاصد معلوم ولی در قرآن می‌فرمايد ولو کنت فظّاً غليظ القلب لانفضّوا من حولک. لهذا به قدر امکان به جميع ياران به نهايت رأفت معامله بايد کرد. حضرت مسيح می‌فرمايد که شبان مهربان اگر گوسفندی از گلّه گم گردد گوسفندهای ديگر را بگذارد عقب آن گوسفند گمگشته بدود. لهذا بايد به جميع قوی کوشيد تا ياری اغيار نگردد و نفسی دلتنگ نشود و آزرده نگردد. پس بايد شما به هر قسمی هست نوعی نمائيد که روح و ريحان به ميان آيد اغيار يار گردد. نفس امّاره شخصی فرض کنيم زمام از دست گرفته و او را به کوه و دشت و دره و سنگلاخ اندازد چون مقاومت نبيند عاقبت افسرده شود و آرام گيرد. حال بايد با نفوس به هر قسمی باشد مدارا نمود که بکلّی منصرف نگردد. مختصر مشرب اين عبد مرقوم شد تا حکمت مدارا بيان شود. و عليک البهآء الأبهی. ٧ شعبان  ١٣٣٧ عبدالبهاء عباس
