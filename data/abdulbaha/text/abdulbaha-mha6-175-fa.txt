
                       هُواللّه
ای مؤمن ثابت راسخ، ايمان تعلّق بقلب و جنان دارد
و اين امريست مخفی و پنهان و امّا دليل آن اعمال و اطوار
است اگر روش و سلوک دلالت بر خلوص نمايند آن
ثابت و محقّق است الحمدللّه تو موفّق بر اعمالی شدی
که دليل واضح و برهان لائح بر ايمان و ايقان است
شکر کن خدا را که در چنين قرن عظيمی ثابت و مستقيمی
که قوّه اسم اعظم محرّک عالم است و محيی امم و آثار ظاهر
و باهر چون شمع روشن است جناب علی آقا در حوالی ارض 
مقدّس الحمدللّه مشغول بتحصيل است و سعی بليغ و جهد شديد مينمايد 
و عليک البهآء الأبهی ٣ شباط ١٩١٩	عبدالبهآء عبّاس
