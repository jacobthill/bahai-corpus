
			هوالله
ای پروردگار شکر ترا که اين بينوايان را پر نوا نمودی و اين 
گمراهان را به راه هدايت دلالت فرمودی از ظلمت ضلالت 
نجات بخشيدی و از فيض نورانيّت احديّت بهره و نصيب عطا کردی 
بيگانه بوديم آشنا فرمودی بی مايه بوديم ثروت عظمی بخشيدی 
عليل بوديم شفا دادی اسير بوديم شعلهء جهان سوز فرمودی 
ای يزدان مهربان در پناه احديّتت حفظ فرما تا از شئون نفس و 
هوی محفوظ مانيم و در صدف عون و عنايتت مانند لؤلؤ مکنون
مأمون و مصون مانيم در هر دمی به دم مسيحائی زنده فرما
و در هر نفسی به نفس مشکباری مشاممان معطّر نما و بر عبوديّت آستان 
مُقدّست موفّق کن .  ع ع
