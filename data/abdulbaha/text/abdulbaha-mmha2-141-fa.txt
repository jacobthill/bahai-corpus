  ای کنيزان يزدان ، ملاحظه کنيد که فضل و عنايت‬
‫جمال قدم چه کرده و مواهب اسم اعظم چه نموده بانوهای اعظم‬
‫عالم آرزوی کنيزی بنده ئی از بندگانش مينمودند و محروم شدند‬
‫و مأيوس گشتند و شما را بکنيزی خودش مخصّداشت و در ظلّ‬
‫عنايتش مأوی داد و بآستانش نسبت بخشيد . پس شب و روز را‬
‫چون يوم نوروز بشادی و طرب و جذب و وله بگذرانيد که چنين‬
‫تاجی بر سر نهاديد و چنين طوقی در گردن کرديد چنين قميصی‬
‫در بر نموديد و چنين خاتمی در خِنْصر کرديد بشری لَکُنَّ من هذا‬
‫الفضل العظيم يا اماءَ الرّحمن .‬
‫