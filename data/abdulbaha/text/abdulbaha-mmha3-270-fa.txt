   ای بنده جمال قدم، اشعار فصيح و بليغی که در حلاوت چون انگبين
بود ملاحظه گرديد بيان عبوديّت بود و دليل خلوص نيّت کام شيرين
گشت و مذاق شکّرين نهايت ممنونيّت حاصل گشت که مثبت عبوديّت
اين عبد بآستان مقدّس بود . بندگی درگاهش را بپادشاهی دو جهان
مده و غلامی آستانش را بخواجگی دو سرا تبديل مکن چه مقامی
اعظم از اينست که در ظلّ سحاب رحمتش باشيم و چه شأنی بالاتر از
اين که مورد عنايتش گرديم . هذا فضل لا يعادله فضل فی الابداع و
هذا شأن لا يوازيه شأن فی الامکان . باری بسيار از تلاوت قصيده روح
و ريحان حاصل گرديد و البهاءعليک.
