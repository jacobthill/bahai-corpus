 
شخص محترما  مقاصد خيريه آن جناب فی الحقيقه سزاوار
ستايش است  و ما را نيز مقاصد چنين که عَلَم صلح اکبر در قطب
عالم موج زند و خيمه  وحدت عالم انسانی بر شرق و غرب
سايه افکند نورانيّت الهيّه جهان را روشن نمايد و ظلمت
عداوت و کين از روی زمين بر افتد  از دعوت شما بسيار
ممنون شدم  ولی حال اسباب مجبره باعث حرکت بشرق است
در بهار آينده محض ملاقات دوستان حقيقی بخطه مبارک
امريک خواهم آمد و از الطاف حق مقاصد خيريه شما را
تأييد طلبم و نهايت احترامات مرا در حق خويش قبول فرمائيد
                 عبدالبهآء    ع ع
