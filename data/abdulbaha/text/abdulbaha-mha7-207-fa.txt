
                   هُو اللّه
ای ورقه مطمئنّه،  در اين کور الهی و دوره رحمانی هياکل
انسانی از قيد ذکور و اناثی فارغ هر يک را همّت بيشتر قدم
پيشتر و مقام بالاتر بسا مردان که در پس پرده ماندند و
بسا زنان که شيران ميدان گشتند  تو که منتسب آن بنده
مقرّب درگاه کبريا هستی و ضلع و ضجيع آن جوهر اصفيا چون
رجال حرب بعزمی ثابت و حزمی رابط و قوّتی قلبيّه و قدرتی روحيّه
بر پيمان و ايمان و عهد و ميثاق خدا سائر اماء را ثابت کن  ع‌ع
