
 هو اللّه 
ای نيّر افق ذکر و ثناء و ای سيناء منوّر بشعله هدی
اين چه نغمه جانسوز بود که در قلوب آتش افروخت
و اين چه ناله نيران افروز بود که دلهای ياران بسوخت
از استماعش اهل ملأ اعلی بنوحه و ندبه برخاستند
و از تأثيراتش اهل سرادق قدس بناله و مويه و گريه دمساز
گشتند و با چشمی اشکبار و آهی آتشبار فرياد و فغان آغاز
نمودند چه که آن دو مظلوم در دست ستمکار جهول
و ظلوم افتادند و چنان اذيّت و جفائی نمود که از بدو امر
تا بحال هيچ ظالم درنده ئی و مار گزنده‌ئی و گرگ تيز چنگی 
و خونخوار بی‌نام و ننگی چنين درندگی و خونخوارگی
ننموده يزيد پليد و وليد عنيد هر دو چون درندگان
خونخواران و چون کلاب حقود سيّد وجود و مظهر
الطاف ربّ ودود را دريدند و آن حنجر مبارکرا بخنجر ظلم
و اعتساف بريدند ولی چنين ستمی روا نداشتند که طفل
دوازده ساله را با آن صباحت و ملاحت و بلاغت و فصاحت
و روی روشن و نطقی چون عندليب گلشن چنان مفقود
و نابود نمايند که اثری باقی نماند. باری مظلوميّت آن پدر
بزرگوار و معذوريّت اين پسر معصوم جان نثار بدرجه ئی
واقع که در صحائف قرون و اعصار مثل و شبهش مذکور نه
و اين قربان در ملکوت ابهی بغايت مقبول و محبوب
و پربها. قسم بجمال مقصود و حضرت مليک محمود که جواهر
وجود در غيب امکان بحيرت نگرانند و بمنتهای غبطه
آرزوی اين احسان مينمايند. پس ای دو بلبل گويای
گلشن توحيد و ای دو مرغ خوش سخن گلبن تجريد
ممنون و خشنود شويد که در ماتم اين دو کوکب نورانی
افق تفريد چنين مرثيه ئی انشاء و انشاد نموديد فی الحقيقه
از ابدع مراثيست و افصح اشعار بليغ و بديع و سهل
و ممتنع و در محلّ و موقع واقع طوبی لکم و خراج ربّکم خير
لکم من کلّ أجر و جائزه اين منظومه در ملکوت ابهی معلوم گردد ع‌ع 
