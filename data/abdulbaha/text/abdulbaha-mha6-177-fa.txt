
                       هُواللّه
ای مهتدی بنور هدی، جناب ميرزا حيدر علی زبان
بستايش تو گشودند و طلب نگارش اين نامه نمود که جناب
قصّاب منجذب ربّ الارباب گرديده و مشتعل بنار
محبّة اللّه شده يعنی قصّاب مستحقّ خطاب شده من
نيز از اين ستايش محظوظ شدم و از اين نگارش مسرور
گرديدم از خدا خواهم که چنان گردی که خود خواهی و
مظهر اين بيت گردی خلقت مُبرّاً من کلّ عيب
کانّک قد خلقت کما تشآء جناب آقا عليرضا را از قبل من
تحيّت و ثنا تبليغ نما اميد وطيد است که برضای الهی
برخيزد و شور و ولهی انگيزد و بر مشام روحانيان مشک
و عنبری بيزد و عليک التّحيّة و الثّنآء   ع ع
