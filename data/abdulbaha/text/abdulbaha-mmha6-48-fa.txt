                                                              
هو الابهی
ای قائم به خدمت روضه مقدّسه اين خدمت تاجيست که از آسمان بر فرق تو نهاده شد، اين خدمت نوريست که در جبين تو چون صبح مبين روشن گشت، اين خدمت صيت کرامتيست که شرق و غرب را احاطه خواهد کرد، اين خدمت عَلَميست که بر فراز آسمان بلند خواهد شد، اين خدمت گوهريست که در تاج ملوک ملکوت می‌درخشد زيرا تابوتيست که در قرآن می‌فرمايد آية ملکه ان تأتيکم التّابوت فيه سکينه. اين سکينه جسد مطهّر است، اين سکينه روح مجسّم است، اين سکينه هيکل منوّر است، اين سکينه قميص نورانی جمال اطهر است، طوبی لک ثمّ طوبی لک. ع ع
