                 
هو الابهی
ای موقن به جمال موعود جناب اخوی به مطاف ملأ مقرّبين فائز و جناب ابوی در جوار رحمة للعالمين مجاور. هر دو فائز و بر هر موهبتی حائز گرديدند. توفيق رفيق و رهبر بود که جناب ابوی اين صدمات شديده را در راه حقّ کشيدند و سمّ اذيّات را چشيدند و در هر بحری از بلايا غوطه خوردند و عاقبت به آستان حضرت تقديس رسيدند طوبی له ثمّ طوبی له. جناب اخوی را به جهت مشغوليّت به آن صفحات فرستاديم و البهآء عليک و علی کلّ ثابت علی عهد اللّه و ميثاقه. ع ع
