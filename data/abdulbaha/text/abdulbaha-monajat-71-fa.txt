
		هو الله
ای پروردگار اين رجال بندگان تو اند و اين نساء کنيزان تو
از غير تو بيزارند و به محبّت تو گرفتار از جهان و جهانيان منقطع و 
در کنارند و مشتاق پرتو تجلّی و جلوهء انوار و به نار محبّتت افروخته اند
و مانند پروانه حول شمع ميثاق بال و پر سوخته اند ثابتند و مستقيم و
قائمند به نور مبين بلبلان گلشن توحيدند و طيور حديقهء تقديس
پروردگارا تأييد کن و به نفثات روح القدس زنده نما و از روح متولّد کن
و در چشمهء ايّوب تعميد فرما تا کلّ پاک و مقدّس شوند و مانند شمع
نورانی در عالم انسانی برافروزند توئی مقتدر و توانا و توئی بخشنده و مهربان. ع ع 
