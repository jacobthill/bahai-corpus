
 دوره دوم الواح عمومی امريکای شمالی و جنوبی
کاليفورنيا سانفرانسيسکو بواسطه أمة اللّه مسيس
گودال و مسيس کوپر عليهما بهاء اللّه الابهی
اعضای کرام اوّل کنگره بين الملی بهائی عليهم بهاء اللّه الابهی
 هُو اللّه
ای انجمن روحانی، اين انجمنی که تشکيل نموديد مانند آئينه‌ئی
بود مقابل انجمن الهی در ملکوت آسمانی فيوضات آن انجمن
در اين انجمن جلوه نمود مانند آفتابی که در آئينه بتابد لهذا
شما را تهنئت ميکنم و از ملکوت ابهی مدد و عنايت
ميطلبم که اين انجمن را مانند شمع روشن نمايد و نتائج
عظيمه بخشد، روح جديدی مبذول دارد و حياة
ابديّه بخشد، روز بروز تأثير انجمن را ازدياد فرمايد و نفوذش را 
منتشر نمايد و عليکم البهاء الأبهی	ع‌ع 	حيفا  ١٩١٩
