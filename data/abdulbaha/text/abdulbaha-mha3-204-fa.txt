
لندن بواسطه ميرزا يوحنّا داود امة اللّه مارگارت دورينگ   
هو اللّه
ای بنت ملکوت، نامه شما رسيد و از مضامين معلوم گرديد
که مستر گرگوری از زيارت روضه مبارکه قوّتی تازه يافت
و بروحی جديد زنده شد و چون باستتکارت رسيد با وجود رنگ
سياه مانند شمع نورانی در انجمن ياران و اماء رحمن برافروخت
فی الحقيقه در اين سفر بسيار ترقّی نمود جانی ديگر يافت و قوّتی
ديگر حاصل نمود وقت رجوع گرگوری گرگوری ديگر بود
خلق جديد شده بود فيض ملکوت ابهی را ملاحظه نما که
چنين شخص را نورانی کرد روحانی نمود آسمانی نمود ربّانی نمود
و مظهر فضائل عالم انسانی فرمود اين شخص ترقّی خواهد کرد
الحمد للّه قدر مس نوبلاک را ميدانی زيرا سبب هدايت تو شد
از ملکوت ابهی بنهايت عجز و زاری استدعا مينمايم که پدر
و مادر و خواهران و برادران ترا بفيض آسمانی برکت عنايت
فرمايد و فرل شافر، فرل انتراسی، فران کوستر را بنور هدايت
روشن فرمايد و هرن کروتز و هرن رپچارد را از قبل من
نهايت مهربانی ابلاغ دار تضرّع بعزّت الهيّه نمايم و ايشان را قلبی
نورانی و روحی رحمانی و چشمی بينا و گوشی شنوا طلبم و از خدا
خواهم که ترا شجری ثابت الاصل و مرتفع الفرع و پر ثمر در جنّت
ابهی نمايد و سجّاده‌ئی که بجهت نماز و نقشه‌اش طلوع نجم حيات
و بمعاونت فرل انا کستلين تطريز شده بود بسيار مقبول واقع
خواهد گشت از الطاف حقّ ترا تأييدات متتابعه
خواهم و عليک البهاء الأبهی  ٩مارس   ١٩١٢   ع‌ع
