
                       هو اللّه
ای ثابت بر ميثاق، نظامنامه انجمن خيری موافق و مقبول
و انجمن آنچه بخواهد علاوه نمايد يا خود وقتی آيد که تبديل
و تغييری در بعضی از مسائل نظامنامه نظر بمقتضای وقت
لازم و واجب گردد انجمن مأذونست اميدوارم که جمعيّت
خيريّه موفّق بتأييد ملکوت ابهی گردد و اين انجمن مبدأ و
اساس سائر انجمنها بتوالی قرون و اعصار شود و اوّل سعی
و جهد انجمن نشر نفحات اللّه باشد زيرا اين اليوم اعظم
امور است و چون اين مقصد را انجمن چنانکه بايد و شايد
            خدمت نمايد البتّه مؤيّد گردد   ع ع
