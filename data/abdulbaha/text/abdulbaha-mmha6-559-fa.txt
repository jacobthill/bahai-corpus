                                                               
هو الابهی
ای دوستان الهی در اين ايّام که افتتان و امتحان لوح فتنه جميع آفاق را احاطه نموده است و شدائد سنه شداد جميع بلاد را متزلزل نموده اوراق شبهات است که منتشر در سائر جهات است و عين يحموم است که نابع در ارض مقصود است. رائحه گلخن است که منتشر در هر انجمن است و رايات جهل است که بر فراز هر کوه و تلال است. معارضه با حقّست که در هر خطّه و بومست. ای دوستان پناه به جمال مبارک بريد و ندای منادی الی الحقّ شنويد. بانگ ديوانست که بلند از هر گوشه ايوانست و همسات غافلانست که مضلّ بيچارگانست. زلزله ميثاقست که در ارکان اهل آفاقست و روائح نفاقست که مهلک اهل وفاقست. پس بکوشيد تا خمر ثبوت بنوشيد و به عروه وثقی تمسّک نمائيد و به حبل تقوی تشبّث نمائيد تا از کوثر کافور حقّ بنوشيد و البهآء عليکم. ع ع
