
هندوستان پونه اعضای محفل روحانی عليهم بهاء اللّه الابهی
هو اللّه
ای ثابت بر پيمان، نامه‌ئی که بتاريخ ١١ ابريل ١٩١٩ مرقوم نموده
بوديد با دو رساله يکی فارسی و ديگری انگليزی ملاحظه گرديد
انتشار هر دو جائز چند نسخه از آن رساله انگليسی بارض
مقصود ارسال داريد. 
و امّا محفل ساليانه بهائيان در هندوستان نظير کونونشن
امريکا موافق ولی بکوشيد که آراء جميع احبّا در اينخصوص
متّحد گردد تا در مستقبل سبب اختلاف و تفرقه نشود آنچه
اعظم امور است آن اتّحاد و اتّفاق جمهور احبّا و ائتلاف تامّ در ميان
ياران. اين اهمّ امور است اگر نفسی ملول گردد اهمّيّت
بدهيد بهر وسيله باشد او را گرم کنيد و در دائره و حلقه
خويش درآريد اگر چنين شود پرتو نور مبين جهانگير گردد
انعقاد محفل در شهر کانون بسيار مناسب ولی در
موقع تشکيل مخابره با ياران نمائيد تا باکثريّت
آراء محلّ تعيين گردد زيرا وقت بسيار است و عليکم البهاء الابهی
حيفا می ١٩١٩ ع‌ع
