
                   هُو اللّه
ای ورقه مطمئنّه،  چون در جهان حوادث و اخبار و تاريخ
قرون و دهور و اعصار نگری اعظم وقايع و آثار در ممرّ
اعصار از جنس نساء صادر و ظاهر ولی بعضی مظاهر آيات
کبری بودند  و بعضی اسير سطوت نفس و هوی يکی
سبب حيات ابدی جهان و جهانيان شد  و ديگری سبب
ممات سرمدی بيچارگان  پس معلوم شد که اين مادّه
مؤيّد بقوّه قاهره و نفوذ و قدرت کامله است  ولی تا اين
قوّت و قدرت را در چه موردی صرف نمايد اگر در سبيل
الهی و انجذاب رحمانی صرف نمايد حقيقت نورانيّه
آية اللّه الکبری مشهود گردد  و اگر در وساوس شيطانی
صرف نمايد  انّه من کيدکنّ انّ کيدکنّ عظيم رخ گشايد
پس از خدا بخواه که مظهر آيت کبری گردی و مطلع موهبت
            عظمی و البهآء عليک  ع‌ع
