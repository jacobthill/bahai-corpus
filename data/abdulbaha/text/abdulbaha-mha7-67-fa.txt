
                       هُو الأبهی
ای امة الله،  در اين کور عظيم و دور بديع امائی مبعوث
شدند که آيات توحيد بودند و رايات تفريد. زيرا
تجلّی مواهب نوع واحد بر رجال و نساء واقع  و انّ اکرمکم
عند اللّه اتقاکم  ثابت چه رجال و چه نساء و چه عباد
و چه اماء کلّ در ظلّ کلمة اللّه و کلّ مستمدّ از فيوضات
اللّه  پس خود را حقير مَبين که امه‌ئی از اماء در پس پرده
حجاب چه تواند نمود  ربّ ربيبة الخدور و ربت الحجال
فاقت علی اعظم الرّجال  پس با قلبی ثابت و قدمی راسخ
و لسانی ناطق بر خدمت کلمة اللّه قيام نما و بگو ای پروردگار
هر چند در پس پرده عصمت پرده نشينم و با حجاب و عفّت
 همدم و قرين  ولی مرا آرزو چنانست که عَلَم خدمت
بر افرازم و به کنيزی آستان مقدّست پردازم و اسبی
براندازم و بر سپاه جهلاء هجوم نمايم صفوف الوف را در هم
شکنم و بنياد ضلالت و نقض را براندازم  توئی معين
ضعفا توئی نصير فقرا توئی ظهير اماء انّک انت القويّ القدير
                                                      ع‌ع
