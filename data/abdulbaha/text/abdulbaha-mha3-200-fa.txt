
لندن جناب مستر الکسندر هوايت   
هو اللّه
ای دوست محترم، تبريک اوّل سال که ارسال نموده بودی
ملاحظه گرديد فی الحقيقه اشعار بيشوپ کن و جون نيوتن
بليغ است ولی مختصرتر از اين ممکن و آن اينکه خدايا بنفثات
روح القدس مرا زنده نما اين جامع جميع اين مراتبست زيرا آنچه
جامع جميع کلماتست نفحه روح القدس است که انسانی
زمينی را آسمانی نمايد، ناسوتی را لاهوتی کند، ظلمانی را
نورانی نمايد، شيطانی را رحمانی کند، کور را
بينا کند و مرده را زنده نمايد و عليک
التّحيّة و الثّناء ٢١ مارج ١٩١٢ ع‌ع
