                                                               
هو الله
ای بنده مقبل الی اللّه و مقبول درگاه کبريا آنچه نگاشتی و مضمر ضمير داشتی مشهود و معلوم گرديد. اين نامه مختصر دليل بر حدّت بصر بود که مشاهده آيات کبری نمودی و به آن دلبر يکتا توجّه فرمودی و آيه انّی وجّهت وجهی للّذی فطر السّموات و الأرض تلاوت کردی. خوشا به حال تو که دلبر آمال جلوه نمود و بعد از حرمان و هجران ابواب وصال حقيقی بگشود. به حقيقت مقصود پی بردی و فضای امکان طيّ کردی و به جهان لامکان رسيدی و از کأس ايمان و ايقان نوشيدی. طوبی لک بشری لک من هذا الرّحيق المختوم و من هذا الفضل المحتوم و عليک التّحيّة و الثّنآء. ع ع
