
هُو اللّه
بخشندهء يزدانا اين بندگان آزادگان بودند و اين جانهای تابان
بنور هدايتت روشن و درخشنده گشتند جامی سرشار از بادهء محبّت
نوشيدند و اسراری بی پايان از اوتار معرفتت شنيدند دل به تو
بستند و از دام بيگانگی جستند و به يگانگی تو پيوستند اين نفوس
نفيسه را انيس لاهوتيان فرما و در حلقهء خاصّان در آر و در خلوتگاه
عالم بالا محرم اسرار کن و مستغرق بحر انوار فرما توئی بخشنده و 
درخشنده و مهربان .   ع ع
