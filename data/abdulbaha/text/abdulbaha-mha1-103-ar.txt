
هو اللّه 
ای ناطق بذکر و ثنای محبوب عالميان از الطاف جمال
مبين اميدواريم که احبّای دلبر حقيقی در زمره عاشقان
حقيقی محشور گردند و در بين اهل ملک و ملکوت
بعزّت تقديس مشهود ملائکه رحمت باشند و جنود
عنايت و هدايت ربّ عزّت طيور حديقه وفا باشند
و نجوم سماء هدی بالفعل آية رحمت باشند نه بالقول
و بنفحه خوش گل گلزار رحمت گردند نه برنگ و آلايش
که عبارت از نمايش است باری مقصود اينست که احبّای
الهی نبايد مثل امم اخری در لسان شهد باشند و در عمل
حنظل که بزبان جوهر تسبيح و تقديس بودند و بافعال
صرف آلودگی و ناپاکی اليوم وقت عمل است و هنگام
ثمر سراج بی‌نور ظلمت است و شجر بی‌ثمر حطب سعير
و سقر و البهاء و الروح عليک ع‌ع 
