 ای مظهر تسليم و رضا ، پاکان آزادگانند و‬
‫عاشقان آرزوی جفای دلبر مهربان نمايند يعنی بقسمی راضی‬
‫بقضايند که جام بلا را عسل مصفّی شمرند و زهر ابتلا را شهد بقا‬
‫دانند زيرا بدون آن بمقام تسليم و رضا فائز نگردند . مقصد از‬
‫رضا اينست تلخ شيرين باشد و زهر شکر گردد و سمّ نقيع شهد و‬
‫انگبين شود . الحمد للّه ياران الهی بآن فائز و در سبيل حقّ جانفشانی‬
‫نمايند و بجانفشانی کامرانی کنند . شکر کن خدا را که چنين نفحه‬
‫مشکبار در مشام داری و چنين دلبر موهبت در کنار گرفتی .‬
‫