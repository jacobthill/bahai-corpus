
طهران جناب صنيع السطان عليه بهاء اللّه الابهی   
هو اللّه
يار وفادارا، گويند عنقريب رجال جهان کيهان بيارايند
و جشن صلح عمومی برپا نمايند و جميع ملل و دول از جنگ و قتال
بياسايند اگر ارکان صلح فی الحقيقه بخير خواهی عالم انسانی
قيام نمايند و مظهر آيه مبارکه "لا تأخذهم فی الله لومة لائم"
گردند اين بزم آشتی بنيان رزم براندازد و عالم آفرينش آسايش
يابد ولی هنوز روائح نفس و هوی بمشام ميرسد و مقاصد خفيّه
در ميان و مکايد سياسيّه در جولانست اميد از الطاف ربّ
مجيد است که بقوّه قاهره اين انجمن را غبطه گلزار و چمن نمايد
و آن جمع را ستاره‌های درخشنده عالم کند.
اين همه گفتيم ليک اندر بسيج    بی عنايات خدا هيچيم هيچ
بی عنايات حقّ و خاصّان حقّ    گر ملک باشد سياه هستش ورق
تأييد و توفيق لازم و شمول الطاف مشروط. و عليک
البهاء الابهی ٦ يناير ١٩١٩   ع‌ع
