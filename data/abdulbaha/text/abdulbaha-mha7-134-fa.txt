
                  هُو اللّه
ای صابره ای مقرّبه ای مطمئنّه،  فی الحقيقه در خدمت
آن مقرّب درگاه کبريا يد بيضا نمودی و بينهايت در
درگاه احديّت عزيز گشتی  سزاوار چنين است که اماء
رحمن جوهر وفا باشند و آئينه صفا  اينست صفت اماء
رحمن و کنيزان حضرت يزدان  زيرا بوفا از ما دون امتياز
يابند و بصبر و تحمّل ممتاز گردند  من بغايت از تو راضيم
و از خدا ميطلبم که در جميع عوالم الهيه سرافراز و ممتاز باشی
          و عليک التّحيّة و الثّنآء  ع‌ع
