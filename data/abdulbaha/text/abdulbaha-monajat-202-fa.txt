
هُو اللّه
ای يزدان مهربان اين نفوس ياران تو اند و اين جمع پريشان تو
مفتون انوار جمالند و مجنون آن زلف مشکبار دلداده تواند و افتاده تو
بيچاره تواند و آواره تو از خويش و بيگانه بريدند و به يگانگی تو پيوستند
و ترا پرستيدند ابناء ناسوت بودند نو رسيدگان ملکوت نمودی
گياه صحرای حرمان بودند نهالهای گلشن عرفان فرمودی خاموش
بودند گويا کردی مخمود بودند روشن فرمودی ارض هامده
بودند گلشن معانی کردی اطفال عالم انسانی بودند به رشد
و بلوغ ملکوتی رساندی  ای مهربان آنان را در پناه خويش ملجأ
و امان بخش و از امتحان و افتتان محفوظ فرما مدد غيبی بخش
و فيض لاريبی مبذول دار ای دلبر مهربان آنان جسمند و تو جانی
جسم را طراوت و لطافت به فيض روح است لهذا محتاج تأييدند
و مشتاق نفثات روح القدس در اين امر جديد توئی توانا و توئی دهنده
و پرورنده و بخشنده و آمرزنده و درخشنده از جهان پنهان .  ع ع
