
       هو اللّه
ای بشير حقّ بشير مصری حامل قميص يوسف
كنعان بود امّا تو حامل پيرهن عزيز مصر رحمان ببين
تفاوت ره از كجاست تا بكجا ولی قوّت استشمام پير
كنعان لازم تا رائحه اين قميص يوسفی استنشاق نمايد
و قدرت استنشاق يعقوب الهی واجب تا رائحه جان بخش
پيرهن اين يوسف الهی استشمام كند مقصود اينست
كه بوی دلجوی اين پيرهن دمن و چمن و گلشن را
معطّر و معنبر نموده ولی حيف كه مزكوم محروم است
و مختل الدماغ مأيوس و مشئوم تو اين رائحه
الهيّه را عرضه كن و قميص يوسف الهيّه را
     حامل شو "فمن شاء فليشمّ
      و من شاء فليزكم"
        ع ع
