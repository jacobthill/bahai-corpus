
هُو اللّه
ای يزدان مهربانم و آرزوی دل و جانم يارانت را عنايتی فرما
و دوستانت را موهبتی بخش عاشقانت را دلنشين باش و مشتاقانت را
يار و مونس جان و قرين دلها به آتش عشقت افروختند و جگر ها به نار محبّتت
سوختند کلّ آرزوی قربانگاه عشق کنند تا جان را رايگان فدا نمايند
ای پروردگار عنايتی فرما و هدايت کن و نصرت روحانيّه بخش و
به موهبت آسمانی سر افراز نما رَبِّ ايّدهم بفضلک و جودک و اجعل
وجوههم النّورانيّة سُرج الهدی فی محافل العرفان و آيات الالطاف
فی مجالس التبّيان انّک انت الرّحمن و انّک انت الکريم المستعان .  ع ع
