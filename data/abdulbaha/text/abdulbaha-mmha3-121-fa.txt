   ای عاشق حقيقت ، نامه رسيد و مضمون مفهوم گرديد . بدان رايت
سلام بلند است و کوکب صلح اکبر درخشنده و روشن ، شمع محبّت
افروخته است و خيمه وحدت عالم انسانی افراخته ، موعود جميع ملل
حضرت بهاء ظاهر و آشکار شده و بتعاليم جديده جهان را زنده کرده
جميع ملل را در تحت کلمة اللّه گرفته و روز بروز از جميع اديان در
ظلّ اين خيمه وارد و متّحد و متّفق . سرور من در اينست که تو نيز
باغبانی در اين باغ الهی گردی و چون شمع بر افروزی و هموطنان را
روشنائی دهی و عليک البهاء الابهی .
