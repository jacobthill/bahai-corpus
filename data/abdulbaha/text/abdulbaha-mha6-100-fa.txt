
                     هُواللّه
ای بنده الهی، مکتوب واصل گرديد مرقوم نموده بودی
که بخدمت ياران مشغولی زهی سعادت زيرا سبب
مباهات در دو عالم است اذن سفر زنجان خواسته بودی
که ديواری در اطراف زمين منتسب بجناب حجّت روح
الوری له الفدآء بکشی و بقدر مقدور متحمّل مصروف
شوی تا مشرق الاذکار گردد اين مقصد بسيار مقبول
ای کاش عبدالبها را حرّيّتی بود و در بنای آن ديوار  گل
کشی مينمود و از قبل من جناب آقا سيّد علی يزدی را
تحيّت مشتاقانه برسان و بگو اميدوارم که موفّق بر خدمت
      امر گردی و عليک التّحيّة و الثّنآء   ع ع
