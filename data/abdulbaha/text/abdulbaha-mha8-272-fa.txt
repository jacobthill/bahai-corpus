 
هُو اللّه
ای ياران عبدالبهآء،  جهدی کنيد که در محفل روحانی مصدر سنوحات
رحمانی شويد و باعث ترويج دين الهی شب و روز جز خير عموم بشر
نينديشيد و بغير از صلاح عالم انسان مپسنديد بخدمت عالميان پردازيد
و بمحبّت آدميان همدم گرديد نور مجسّم شويد و روح مصوّر تا سبب
حيات بشر و شرف حجر و شجر و مدر گرديد يعنی در هر مکانی که در آئيد
آن مکان مبارک گردد و در هر بوستانی که داخل شويد ميمنت يابد و در
هر وثاقی که مجتمع گرديد تهنيت گردد و عليکم التّحيّة و الثّنآء     ع‌ع
