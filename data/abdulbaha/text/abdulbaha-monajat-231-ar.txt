 
هُو الابهی
ای ياران روحانی من شب و روز در ياد روی شما هستيم 
و روز و شب به ذکر رخ های دلجوی شما دمی نياسائيم و 
نفسی برنياريم مگر آنکه عجز و نياز کنيم و به مناجات دمساز گرديم که :
ای يار پنهان ای مقصود دو جهان ای محبوب مهربان 
اين بيچارگان اسير عشق تو اند وآن بينوايان مستجير آستان
هر شامی از فراق ناله کنند و هر صبحی از هجوم اهل نفاق 
فرياد و فقان برآرند در هر دمی به غمی همدمند و در هر نَفَسی
به ظالم بد نَفْسی مبتلا با وجود اين حمد ترا که چون آتشکده پر شعله اند
و چون  مه و مهر  پر نور و پرتو افشان چون علم در امر قد برافراخته اند
و چون مردان در ميدان تاخته اند چون شکوفه شکفته اند و
و چون گل خندان و شادمان پس ای مهربان اين نفوس قدسيّه
را به تأييدات ملکوتيّه موفّق فرما و اين جانهای پاک را 
مظاهر آيات لولاک کن انّک انت الکريم الرّحمن الرّؤف الرّحيم.
