
هُو اللّه
ای پدر آسمانی جُنود ملکوت داری و ملائکهء روحانی ما بيچارگان
مرغ بال و پر شکسته ايم ولی در فضای ملکوت پرواز آرزو کنيم ماهيان
تشنه لبيم دريای آب حيات طلبيم پروانه عالم ناسوتيم آرزوی سراج
لاهوت داريم در نهايت ضعف و بی قوّتيم ولی خود را به صف عالم ميزنيم
پس ای ربّ الجنود تأييد فرما تا سپاه انوار ظفر يابد و لشکر ظلمات
شکست خورد ما را به خدمت ملکوت موفّق دار و بر اسرار الهی مطّلع نما
و به سلطنت سرمدی بشارت ده و از حيات ابديّه بهره و نصيب بخش
زبان را گويا کن و ديده ها را بينا نما تا مشاهدهء عالم ملکوت کنيم و به نطق
فصيح ستايش جمال و کمال تو نمائيم توئی بخشنده و مهربان . عبد البهاء عبّاس
