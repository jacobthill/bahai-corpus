
هو الله
ای دوستان حقيقی من مدّتی است که اخبار مسرّه و حوادث مفرّحه از آن صفحات چنان که بايد و شايد نرسيده. اين ايّام بايد که احبّای الهی چنان وله و اهتزاز و انجذاب و اشتعالی ظاهر نمايند که اهل ملأ اعلی واله و حيران گردند. ابلهان بيخردان چنان پنداشتند که از مصائب يزد آتش موسی خاموش شد و روح مسيحا مقطوع گشت هيهات هيهات بلکه سراج امر مشعله شد و نجم بازغ محبّت اللّه جلوه آفتاب نمود. يريدون ان يطفئوا نور اللّه بافواههم و يأبی اللّه الّا ان يتمّ نوره و لو کره الکافرون. ع ع
