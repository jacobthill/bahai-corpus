
در خصوص تشرّف حال مناسب نه. انشاءاللّه در وقتش ميسّر می‌گردد. حال آن جناب بايد مشغول به کاری باشيد.
٣ جمادی‌الثّانی ١٣٢٤
ای متوجّه الی اللّه نامه رسيد و شوق و انجذاب معلوم گرديد و اميد چنين است روز بروز تعلّق به ملکوت ابهی مزيد يابد. ای ثابت بر پيمان ايمان سبب غفرانست زيرا چشمه ايّوبست، هذا مغتسل بارد و شراب. هر نفسی در آن غوطه خورد از جميع امراض و علل روحانی شفا يابد. لهذا مطمئن باش که از سيّئات سابقه پاک و طيّب و طاهر گردی و از دلبر ابهی اميد شفای باطن و ظاهر است. از خداوند می‌طلبم که ترا چنان نمايد که تو خواهی. ع ع
