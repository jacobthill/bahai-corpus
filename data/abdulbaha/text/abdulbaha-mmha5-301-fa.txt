
هوالأبهی
... ای خداوند مهربان چه فضل نمودی و چه عنايت مبذول داشتی بيچاره‌‌ای را مظهر فيض هدايت نمودی و بيگانه‌‌ای را به يگانگی خود دلالت کردی محرومی را محرم راز فرمودی و مجرمی را مفتون عجز و نياز.  باب فتوح گشودی و فيض روح بنمودی و متون قلوب را به شروح عشق و محبّت مزيّن فرمودی گياهی را از شبنم صبحگاهی سبز و خرّم کردی و تباهی را فيض هستی بی‌منتها عنايت فرمودی افسرده‌‌ای را شعله نور بخشيدی و پژمرده‌‌ای را طراوت و لطافت شجره طور.  ای خداوند بيمانند شکر تو را و حمد تو را و ستايش تو را و نيايش تو را سزاست انّک انت الکريم الرّحيم.  ع ع
