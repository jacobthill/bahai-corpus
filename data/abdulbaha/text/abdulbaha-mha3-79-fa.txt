
رشت   
هو اللّه
ای ورقه طيّبه ‌رحمانيّه، نامه‌ئی که بآقا ميرزا صبحی مرقوم
نموده بودی مسموع شد مفهوم جوهر محبّت حضرت ربّ قيّوم
بود روح و ريحان دست داد مختصر جواب مرقوم ميگردد
زيرا مهلت نيست من از قبل تو در آستان مقدّس روی و موی را
بآن تربت پاک معطّر مينمايم و زيارت ميکنم سفر شما برشت
اميدم چنانست که گلگشت گردد و سرور و حبور دست دهد
حضرات نساء منجذب ملکوت ابهی گردند مخدّرات آيات
هدی شوند عالم نساء در اين دوره از فيوضات جمال ابهی
در جوش و خروش است و از صهباء الطاف مست و مدهوش
روز بروز در ترقّی است عنقريب ملاحظه مينمائيد که
در بين نساء نفوسی چنان منجذب مبعوث شوند
که سبب حيرت گردند شمع روشن شوند و
ناطق بحجج و برهان ربّ ذوالمنن
گردند اين کفايتست و عليکنّ البهاء الابهی	ع‌ع
