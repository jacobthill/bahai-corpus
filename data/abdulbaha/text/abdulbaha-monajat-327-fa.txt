 
هُو اللّه
ای پروردگار اين بندگان ياران تو و اين کنيزان عزيزان درگاه تو
هر يک سرگشتهء کوی تو آشفتهء روی تو دلدادهء خوی تو از جهان خاک 
بيزار شدند و طالب عالم پاک کشور تابناک شدند در نهايت اشتياقند
و از فرقت جمال و کمالت در غايت احتراق حال سوی تو شتافتند
تا بوی تو بويند کوی تو جويند روی تو بينند ای ايزد مهربان 
از اين جهان رها يافتند و به جهان تو پرواز نمودند به ملکوت خويش راه ده 
و در گلشن بقا لانه و آشيانه عطا کن تا به آهنگ تقديس  پردازند
و نغمهء بديع بنوازند و به آواز خوش گلبانگ توحيد برافرازند توئی 
بخشنده و توئی آمرزنده و توئی درخشنده و مهربان .  ع ع 
