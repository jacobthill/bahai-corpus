
حضرات زائرات بالنّيابه از آن ورقه طيّبه حول روضه مبارکه
طواف و زيارت نمودند
                  هُو الأبهی
ای ورقه طيّبه،  از آثار باهره يوم اللّه آنکه امائی از رقد
نفس و هوی مبعوث و در ظلّ لواء کلمه جامعه محشور شدند
که فخر رجال و روشنائی جهان گشتند لسان بذکر رحمن
گشودند و وجود و جان بنفحات جانان تر و تازه کردند
چون جبل راسخ بر امر اللّه استقامت نمودند و چون
بحر موّاج در معرفت پروردگار لئالی معانی افشاندند پس
از خدا بخواه که يکی از اين ورقات ثابتات ناطقات شوی
                                        عبدالبهاء ع
