
 جناب زائر آقا ميرزا الياس ميثاقيّه عليه بهاء اللّه الابهی   
هُو اللّه
ای زائر عتبه مبارکه، حمد کن خدا را که موفّق شدی و بتقبيل
آستان مقدّس مؤيّد گرديدی و در اين انجمن الهی با ياران رحمانی
الفت يافتی از عنايات ربّ کريم رجای عظيم دارم که روز بروز
ترقّی نمائی تا مظهر الطاف بی پايان گردی و مورد تأييد حضرت رحمان شوی. 
جناب متصاعد الی اللّه حضرت والد آقا يهودا فی الحقيقه
از مخلصين و احبّای سابقين بود و در سبيل الهی مشقّت بی
پايان کشيد و از هر قبيل صدمه و بلا تحمّل نمود و خدمات
موفوره بآستان ربّ غفور کرد و عاقبت در کمال نورانيّت
و روحانيّت و ثبوت و استقامت بآستان حضرت احديّت شتافت
حال در جهان بی پايان غريق بحر غفران و محو در فيوضات
انوار است.
امّا حضرت قائم مقام اين شخص صادق مؤمن موافق
سرور ابرار بود و در نهايت ثبوت و استقامت بر امر عزيز
مختار در مصر و پاريس انيس و جليس بود و همدم در شب و روز
فی الحقيقه آثار خلوص از او نمودار و بذکر الهی مشغول در ليل
و نهار بود. و حضرت خواجه ربيع با آن خلق بديع همواره لسان
فصيح ميگشود و نطق بليغ ميفرمود و نفوس را بامر جديد
دعوت ميکرد و هدايت ميفرمود لهذا مقامی رفيع داشت و در
ذکر ايشان اوراقی تحرير يافت. و امّا يار باوفا جناب آقا ميرزا مهدی
اخوان صفا از وفات ايشان نهايت حزن و اندوه و الم و ماتم حاصل
گرديد رکن عظيم بود و فانی در جمال مبارک نفسی جز برضای
الهی برنمياورد و آرزوئی جز خدمت امرش نداشت و در
ذکر ايشان اوراق مفصّل تحرير گشت و ارسال ايران
گرديد لقب خاندان ميثاقيّه است و اين منقبت
الی الابد باقيه و عليک البهاء الابهی فی فبراير سنه ١٩٢٠ عبدالبهاء عباس
