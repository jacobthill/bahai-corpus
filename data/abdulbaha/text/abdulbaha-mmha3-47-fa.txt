  مرقوم نموده بودی که از احبّا شنيدی که انسان اگر ترقّی ننمايد
محو و نابود گردد مقصد عدم صرف نيست مراد اينست که وجود
غافل بالنّسبه بوجود شخص کامل حکم عدم دارد مثل جماد که
بالنّسبه بانسان معدوم است ولی در عالم جمادی وجود دارد . مختصر
اينست که جميع نفوس موجودند و لکن وجود غافل جاهل بالنّسبه
بوجود عالم کامل کانّه معدوم است و اين مسئله مفصّل در جواب
مسس بارنی داده شده است و البتّه سواد آنرا خواهيد ديد . حاصل
کلام اينست که جاهل موجود و دانا موجود امّا وجود جاهل مانند
جماد است و وجود کامل مانند وجود انسان و جماد بالنّسبه بانسان معدوم .
