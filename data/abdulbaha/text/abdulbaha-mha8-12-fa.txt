
هو الأبهی
ای بريد سبيل ربّ مجيد،  رويت در درگاه احديّت سفيد است و خدمتت
مقبول در حضرت مليک فريد چه که قوّه حيات در روح ممکنات الواح
الهيّه و کلمات تامّات ربّانيّه است و از آثار فضل و عنايت حمل اين
الواح و اوراقست بکلّ آفاق و دست يختصّ برحمته من يشآء اين فال را
بنام تو زد و اين تاج را بر سر تو نهاد تو حامل الواح و زبر گشتی و ناشر
کتب و صحف شدی از فضل حقّ عجيب نبوده و نيست حامل روائح طيّبه
يوسف کنعانی باد صبا بود که نسيم صبحدميست و بشير سليمان معنوی
هدهدی بود که طير بسته دميست اين تاج موهبت است و اکليل رحمت
و البهآء عليک و علی کلّ من ثبت علی عهد اللّه و ميثاقه عبدالبهآء  ع‌
