 
هُو الابهی
ای خداوند مهربان اين اسيران زنجير محبّتت را دستگير
شو و ملجأ و پناه و مجير نفحات قدس از گلشن عنايت بفرست و
ساحت دلها را گلستان موهبت کن و چمنستان حقيقت نما از
غير خود بيزار کن و به راز و نياز دمساز فرما مور حقير را سليمان
اقليم جليل کن و ذرّه فقير را امير اوج اثير فرما قطره را موهبت
بحر بخش و سبزه را طراوت و لطافت شجره اخضر عطا فرما کلّ
ياران تو اند و بندگان درگاه تو فضل و جود مبذول دار و در اين يوم
مسعود تأييد مخصوص مشهود کن توئی بخشنده و مهربان و درخشنده 
و تابان . ع ع
