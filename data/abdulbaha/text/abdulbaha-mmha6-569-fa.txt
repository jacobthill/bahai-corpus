                               
هو اللّه
ای مؤمن موقن از جمله اسماء الهی در قرآن مؤمن است چنانچه فرموده است يعنی در حديث المؤمن مرآت المؤمن، يعنی مؤمن موقن از بندگان محلّ ظهور آثار يزدانست. حال الحمد للّه آن جناب آيت رحمن و رايت عنايت بی‌پايان هستند و جناب ابن ابهر عليه بهاء اللّه الانور نهايت مسرّت را از آن جناب دارند و در شب و روز متّصل لسان به ستايش گشايند که در ايّام سجن نهايت اعانت و رعايت و معاونت نموده‌اند. از ثابتين بر عهد و ميثاق چنين لائق و سزاوار است که در زمان اسارت و سجن به خدمت مسجونين سبيل الهی کوشند و البهاء عليک. ع ع
