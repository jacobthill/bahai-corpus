
هُو الابهی
ای پروردگار ای آمرزگار اين امه موقنه ات را با اولاد
و احفاد بر عهد و ميثاقت ثابت و مستقيم فرما و بر پيمانت محکم و استوار
نما و از امتحان و افتتان محفوظ و مصون بدار و از مادون خود مستغنی
و بی نياز کن و در پناه عفو و غفران منزل و مأوی بخش و نور ديده اش
و فِلْذه کبدش را از هر مشکلی و بليّهء شديده رهائی بخش و روح و جانش
و پسر مهربانش در کهف حمايت صيانت فرما توئی عفوّ غفور و راحم
يوم النّشور  ای خداوند اين مادر و فرزند را در بحبوحه جنّت ابهی
ملجأ و پناه ده و در جوار رحمت کبری بعد از عروج از عالم ادنی منزل 
و مأوی بخش انّک انت الکريم المتعال .   ع ع
