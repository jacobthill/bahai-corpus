                                                         
هو الله
ای مؤمن به آيات اللّه مسطورات آن جناب ملحوظ گشت و مضمون مشحون به معانی پر روح و ريحان بود و اشارات لوائح بشارات بود که متتابعاً به جان و وجدان ياران روحانی از ملکوت رحمانی می‌رسد. پس ملاحظه فرما که در چه کوری به عرصه وجود آمدی و در عرصه شهود آرميدی و به ظلّ ممدود حضرت مقام محمود در تحت لوای مقصود درآمدی. قدر اين مقام عظيم را بدان و به شکر دست بگشا که ای خداوند يفعل ما يشآء تعزّ من تشآء و تذلّ من تشآء شکر که در عالم ابداع و انشاء در بين اصحاب اليمين محشور نمودی. پس از اصحاب شمال دور و مهجور نما و در بحر عنايت مغمور فرما و در بيت معمور داخل کن و چون به فضل و جود در وثاق ميثاق درآوردی به انوار عهدت چنان اشراق بر قلب نما که احداق اهل آفاق خيره گردد. ای کريم ثبوت و قنوت بخش و رسوخ و رکوز عنايت فرما. ع ع
