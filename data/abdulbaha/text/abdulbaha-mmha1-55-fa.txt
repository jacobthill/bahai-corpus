
دوستان را محفلی بايد و مجمعی شايد که در آن
مجامع و محافل بذکر و فکر حقّ و تلاوت و ترتيل آيات و آثار
جمال مبارک روحی لأحبّائه الفدا مشغول و مألوف گردند و
انوار ملکوت ابهی و پرتو افق اعلی بر آن مجامع نوراء بتابد و
اين محافل مشارق اذکار است که بقلم اعلی تعيين و مقرّر
گرديده است که بايد در جميع مدن و قرا تأسيس شود ... و اين
مجامع روحانی در نهايت تنزيه و تقديس ترتيب يابد تا از محل
و ارض و هوايش نفحات قدس استشمام گردد    *
