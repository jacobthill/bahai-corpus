
استوکارت جناب مستر ايچ يکر معلّم عليه ٩   
هو اللّه
ای پرستنده حقيقت، نامه شما رسيد معانی دلنشين داشت
الحمد لله  چون توجّه بملکوت نمودی بسياری از مسائل معضله
حل شد و چون بمقام حواری رسيدی و اميدم چنان است
که برسی جميع مسائل حل ميشود از حضرت پولس از بعضی
مسائل فلسفه پرسيدند جواب فرمود که من تا از مسيح
خبر نداشتم هر چيز ميدانستم ولکن چون از مسيح خبر
گرفتم از هر چيز بيخبر شدم زيرا چنان حلول در من کرد که
ديگر جائی بجهة چيزی نگذاشت اين قلب فارغ پر از حضرت
مسيح يعنی فيوضات الهيّه و سنوحات ‌رحمانيّه.
حال من نيز اميد چنان دارم که تو چنين گردی 
حضرت الوهيّت را اهل مجاز چنان تصوّر و تشريح کرده‌اند
که بايد بکلّی فراموش کرد تصوّر آنان وهم محض است 
ولی نفوس مقدّسه را در حقيقت الوهيّت افکاری است که
بتمامه مطابق عقل است سرّ مکنون و رمز مصون است
و همچنين سائر مسائل آنچه شنيده‌ئی آنرا کنار بگذار
و بکوش تا حقيقت از قلبت نبعان نمايد. و عليک
البهاء الابهی عبدالبهاء عباس   
