                                                             
هو الله
ای بنده حضرت احديّت ايّام افتتان است و جنود شبهات در انتشار. گردباد تزلزل در شدّت هبوبست و طوفان نقض ميثاق و ترک محکمات و تمسّک به متشابهات در نهايت تهيّج. پای مستحکم دار و قدم ثابت کن و جام عهد به دست آر و سرمست رقص در ميدان کن و فرياد برآر اين عهد عهد الست است و اين ميثاق ميثاق نيّر آفاق، ای نوهوسان آسان مشماريد و ای سست‌عنصران پرده خود مدريد. اين بنيان خداوند عظيم است، متين و حصين است، و يوم يفرّ المرء من امّه و ابيه و اخته و اخيه است. سبحان اللّه اگرچه به ظاهر دور و مهجوری ولی نزديکتر از نزديکان دوری. ع ع
