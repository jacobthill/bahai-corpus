 
                    هوالابهی
ای متوجّهين به نور الهی جمال قدم و اسم‌ اعظم روحی لاحبّائه‌ الفداء هر چند از
    اين جهان صعود فرمود و خيمه در جهان پنهان برافراشت  ولی فيضش  شامل
    است و فضلش کامل  نورش بازغ است و نجمش  لامع  کوکبش ساطع است  و
    نيّرش لائح . در ايّامش  اشراقش از افق شهود بود و حال سطوعش از مطلع
    غيب ، عالم هويدا تنگ‌ است و جهان غيب بسی واسع و پر گشايش . پس توجّه به
    آن جهان بايد تا فيض از جميع جهات بلکه مقدّس ‌از جهات رسد ذلک ما بيّنّاه
    لکم يا احبّاء الله .   ع ع
