
هُو اللّه
خداوندا رحيما کريما عبادت را به سرچشمه حيات ابدی
برسان و از عذب فرات سرشار کن بندگانت را در خلد برين داخل فرما
و از شراب کأس کان مزاجها کافورا سر مست کن قلوب را به انوار
رحمتت نورانی کن ديده ها را روشن نما نفوس را مصدر الهامات
حيّ قدير فرما و ارواح را مهابط علوم لدنّی ابواب ملکوتی را بر قلوب
يارانت باز کن و به هدايت کبری فائز نما فقيران را از بحر بخششت
نصيبی ده و از رشحات دريای بی نهايتت وجودات عالم کون را
طراوت و لطافت بخش توئی بخشنده و توانا و توئی دانا وبينا .  ع ع
