                                                               
هو الابهی
يا من ثبت علی الميثاق هرچند به ظاهر حاضر نيستی و به چشم ظاهر ناظر نه که در اين محضر به چه وجه ناضری حاضری و به چه قلب مستبشری موجود نظر عنايت از ملکوت ابهی شامل و پرتو رحمت از مقام قاب قوسين او ادنی واقع. بحر الطاف بر سرت موّاج چه که رشته گسسته انشاءاللّه دوباره التيام يافت و بنيان متزلزل محکم و استوار گرديد. اگر چنانچه نوعی شود که اين کار نهايت مثمر ثمری گردد بسيار موافقست. جناب آقا ميرزا جواد را تکبير ابدع ابهی ابلاغ فرمائيد و به جهت آقا ميرزا محمود و دو نفر ديگر که تازه تصديق نموده‌اند مکتوب ارسال شد در جوفست و البهاء عليک. ع ع
