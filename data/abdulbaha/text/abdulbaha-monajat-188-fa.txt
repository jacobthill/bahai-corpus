 
هُو اللّه
ای پروردگار اين نفوس دوستان تو اند واين جمع ياران تو و اين انجمن
پريشان تو  از نسيم عنايت مهتزّند و از شميم موهبت مشام معطّر تجلّی رحمتی
کن و تسلّی موهبتی بخش  دلها آزاد کن و جانها را زنده به بخشش و عطای مزداد
نما در صون حمايتت صيانت فرما و در امر عظيم و سلطان مُبينت استقامت
بخش خلق جديد کن و روح تفريد بدم آتش حبّ و اتّحاد در قلوب برافروز
و پردهء اوهام مختلفه بسوز ثابت و راسخ کن نابت و باسق فرما
ابواب عطا بگشا جام صفا به دور آر بزم عنايت بيارا و موائد موهبت
نازل فرما تا سمائی گردند ملکوتی شوند انت الکريم .   ع ع
