
هُو اللّه
پروردگارا مهربانا نفوسی در اين محفل روحانی در نهايت تبتّل و 
تضرّع حاضر شديم و توجّه به ملکوت تو نموديم و آرزوی تأييد و توفيق مينمائيم
تا با يکديگر متّحد و متّفق گرديم و مانند شهد و شير بهم بياميزيم
و سبب ظهور وحدت عالم انسانی گرديم  با دلی پاک و جانی تابناک
مناجات کنيم و طلب حاجات نمائيم پرورگارا نظر به گناه منما
به فضل و عنايتت معامله فرما گناه ببخش عطا بفرما نار محبّتت
برافروز و پردهء اوهام و نفس و هوی بسوز ما را از شرّ نفس محفوظ
و مصون بدار و در ظلّ حمايتت راحت و آسايش بخش توئی مقتدر و توانا . ع ع 
