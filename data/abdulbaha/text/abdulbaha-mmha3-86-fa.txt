   هر ثروتی و سرمايه ای که از اين جهان است عاقبت زيان و خسران
است نهايت اين است که بعضی ثروت ها بزودی متفرّق  و متلاشی
شود و بعضی سالهای چندی دوام کند ولی عاقبت متلاشی شود . از
برای هر جمعی تفريقی است و از برای هر خرمنی تفريقی . الحمد لله تو
پی به کنز ملکوت برده‌ای و آن کنز لاتفنی است ثروت ابديّه است
نهايتی ندارد خسران و زيانی ندارد روز بروز در ازدياد است . و اميد
چنان است که خداوند مهربان زيان اين جهان را نيز تلافی فرمايد و
عوض از آن را بتو عنايت نمايد محزون مباش مأيوس مگرد بالطاف الهی اميدوار باش .
