
آتش محبّت اللّه از جهتی افروخته و حجبات اهل شبهات را سوخته و علم ميثاق افراخته و در قطب آفاق در موج و حرکت و از جهتی نعيب نقض بلند است و نعيق نکث مرتفع و اوراق شبهات و تحريف آيات متتابع. فرع منشعب را به زيادی واوی فروع می‌نمايند و از آيات کلمه‌ای علاوه می‌کنند يا حذف می‌نمايند و می‌گويند ما مرقوم می‌نموديم آيات را تا آنکه اذهان احبّاء اللّه را تخديش نمايند و تشويش دهند. ای دوستان رحمان بيدار باشيد هوشيار باشيد. نظر به هيئت و چشم و رؤيت متزلزلين نمائيد کفايت است. تاللّه فی وجوههم غبرة النّار ترهقها قترة نقض الميثاق و فيها عبرة للأولی الأبصار. هميشه در انجمن رحمان در آستان مقدّس مذکور بوده و هستيد. در هر کوری اين نعيب و نعيق بلند شد ولی ثابتين در جنّت نعيم خلود يافتند و متزلزلين در اسفل جحيم قرار يافتند. همسات متزلزلين و بعضی از ناکثين بر شما مرور خواهند نمود، البتّه استقامت بر امر نمائيد و البهآء عليکم يا احبّاء اللّه. ع ع
