
                         هو اللّه
ای دو بنده صادق الهی، در انجمن رحمانی مذکوريد و مشهور
و در آستان مقدّس معروف و منظور در اين دم که قريب غروبست
و صبح بشارات الهيّه از مطالع قلوب رو بطلوع عبدالبهآء
بذکر شما مشغول و مألوف از فضل و جود حضرت سلطان وجود
اميد است که از جذب و وله و شوق و شعف احبّای الهی در آن حوالی
اقليم جنّت النّعيم گردد و کشور منوّر گردد و بوم و بر پر از مشک
و عنبر شود جميع ياران روحانی را تحيّت برسانيد   ع ع
