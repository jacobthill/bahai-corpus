
                       هُو الأبهی
ای امة الله،  در اين کور اعظم و دور و قرن مليک مُلک
قدم حدودات بشر مرتفع و احکام عوالم کون منسوخ
و منفسخ است ذکوريّت و اناثيّت و مردانگی و فرزانگی
بلحيه و سبلت و يال و کوپال نبوده بلکه بهمّت و قدرت
و معرفت و ثبات و استقامت و اشتعال و انجذاب بوده
چه بسيار ربّات حجال بقوّت اعظم رجال مبعوث
شدند و بسا مردان که در تحت مقنعه ذلّ و هوان
محشور شدند پس نظر بصفت است و شرط و مناط
سمت و سيرت نه نقش و صورت و چون کمالات معنويّه
و فضائل روحانيّه و انوار رحمانيّه در قميص اناث ظاهر
گردد و در زجاجه نسآء باهر جلوه‌اش بيشتر باشد  ع‌ع
