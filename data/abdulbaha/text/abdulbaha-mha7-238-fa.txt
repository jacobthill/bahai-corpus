
                   هُو الأبهی
ای ورقه منجذبه روحانيّه،  چون بلبل گلشن ملکوت اعلی
بستايش جمال ابهی نطق بگشا و ترتيل آيات توحيد نما
و چون ورقاء حديقه وفا آغاز نغمه و آواز کن و تغريد
بر شاخسار تفريد نما  وقت آهنگ ملکوتيست و زمان
بانگ عبوديّت آستان مقدّس حضرت ابهاست
چرا ساکتی و صامت نعره بزن فرياد برآر نغمه بخوان
زخمه باوتار زن آهنگ ستايش جمال قديم بلند کن
و فرياد عبوديّت عبدالبهآء برآر جانها را زنده کن دلها را
تر و تازه نما چشم ثابتان را روشن کن  جان ناقضان را گلخن
نما جميع اماء را بشور و وله آر  و کلّ ورقات را بوجد و طرب
انداز تا از الطاف جمال قدم بسرور و حبور آيند و مظهر
          الطاف مجلّی طور گردند  ع‌ع
