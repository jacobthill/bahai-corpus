
                 هُو اللّه
ای ورقه زکيّه،  رجال در جميع ادوار مرد ميدان بودند
و صفدر لشکر طغيان ولی در اين کور اعظم نسائی قيام نمايند
که غبطه مردان گردند و رشک رستم دستان پای استقامتی
محکم و استوار نمايند که نام هر نامداری از دفتر آفاق محو
کنند  يعنی بنطقی فصيح و ثنائی بليغ و جنانی قوی و قدمی راسخ
و دلی ثابت و بيانی واضح  و تبيانی لائح در ظلّ کلمه الهيّه
محشور گردند  پس تو از خدا بخواه که در زمره اين مرغان
چمنستان الهی معدود گردی  و انشاء اللّه از اين ورقات
محسوب شوی  و اميدوارم که سر سلسله مؤمنات موقنات
مبلّغات گردی و البهآء عليک  ع‌ع
