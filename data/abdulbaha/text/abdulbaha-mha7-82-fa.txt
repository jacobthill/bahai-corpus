
                      هُو اللّه
ای امة الله،  شکر کن خدا را که در ميان آنقوم اوّل مؤمنی
و بنشر نفحات پرداختی و بهدايت ديگران برخاستی از
فضل و عنايت جمال ابهی اميدوارم که رويت روشن
و خويت دلپسند و بويت معطّر گردد  بديده بينا و بگوش
شنوا و بزبان گويا و بدل مملوّ از بشارت کبری و بجان
مستبشر بنفحات اللّه گردی  و در ميان آنقوم بتربيت نفوس
بپردازی و ممتلاً از نور گردی  مردمک ديده هر چند لون سياه
دارد ولی معدن نور است تو نيز چنان شوی خوی بايد
نورانی باشد نه روی  باری پس در نهايت اطمينان و ايقان
ربّ اجعلنی نوراً باهراً و سراجاً وهّاجاً و نجماً بازغاً حتّی
انوّر القلوب بضيآء السّاطع من ملکوتک الأبهی بفرما
احبّا و سائر امآء الرّحمن را از قبل من نهايت محبّت و مهربانی
            بيان کن  و عليک البهآء الأبهی  ع‌ع
