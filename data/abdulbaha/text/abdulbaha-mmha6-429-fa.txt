             
هو الله
ای ثابت بر پيمان سه ٣ سال پيش به دهج نامه‌ای و مناجاتی مرقوم گرديد و در ضمن دون تصريح به تلويح وقوعات حاليّه سيّد مهدی به لسان مناجات خبر داده گشت. حتّی در سر نامه دهج رهج مرقوم گرديد. حال آن اشارات بتمامها ظاهر گرديد. اشارات به نهج قول حبيب نجّار از اوصيای حضرت مسيح بود که می‌فرمايد ما لی لا اعبد الّذی فطرنی و اليه ترجعون که مقصودش اين بود که ما لکم لا تعبدون الّذی فطرکم و آن نامه به خود سيّد علی اکبر يعنی سيّد مهدی داده شد که بخواند و سبب انتباهش گردد و ارسال دارد ولی هيهات هيهات. باری مقصود اينست که اگر آن جناب بزودی سفری به آن صفحات يزد می‌فرموديد بسيار موافق و مناسب بود زيرا مکاتيب مفصّله مرقوم می‌نمايد و اکثر افترای محض، شايد بعضی ضعفا توهّم نمايند و اذا جآء الحقّ زهق الباطل به سفر شما حاصل گردد و عليک البهآء الأبهی. ع ع
