
هُو الابهَی الابهی
ای خداوند مهربان بندهء درگاه تو ايم و ملتجی به آستان
مقدّس تو جز رکن شديد پناهی نجوئيم و به غير کهف حمايتت التجا نکنيم
حفظ و صيانت فرما و عنايت و حمايت کن ما را موفّق نما تا رضای
تو جوئيم و ثنای تو گوئيم و در راه حقيقت پوئيم مستغنی از غير تو گرديم
و مستفيض از بحر کرم تو شويم در اعلاء امرت کوشيم و در نشر نفحاتت
سعی بليغ نمائيم از خود غافل گشته به تو مشغول شويم و از ما دون بيزار
شده گرفتار تو گرديم ای پروردگار ای آمرزگار فضل و عنايتی و فيض و
موهبتی تا بر اين موفّق شويم و به اين مؤيّد گرديم توئی مقتدر و توانا
و توئی واقف و بينا انّک انت الکريم انّک  انت الرّحيم انّک
انت الغفور العفوّ القابِلُ التّوبة و غافِرُ الذّنوب شَديدُ المحال .  ع ع
