
ای خانم ملکوتی حمد کن خدا را که در اين قرن
حضرت بهآءاللّه بيدار شدی و از ظهور ربّ الجنود آگاه گشتی
جميع خلق در قبور طبيعت مرده و خفته و بيهوش افتاده‌اند
غافلند و بکلّی بيخبر چنانکه حضرت مسيح ميفرمايد شايد من ميآيم
و شما خبر نداريد آمدن ابن انسان مثل آنستکه دزد در خانه است
و صاحب خانه خبر ندارد باری از الطاف حضرت بهآءاللّه
اميدم چنانست که روز بروز در ملکوت ترقّی نمائی تا ملائکه آسمانی
شوی و بنفثات روح القدس مؤيّد گردی و بنيانی بسازی که الی الأبد
باقی و بر قرار باشد .... اين ايّام بسيار عزيز است فرصت را غنيمت
دان شمعی روشن کن که خاموش نشود و الی الأبد روشنائی بعالم انسانی دهد *
