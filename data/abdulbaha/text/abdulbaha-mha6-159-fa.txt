
                   هُواللّه
ای طبيب جانها،  يحيای حصور طبيب وقور بود چون
ملاحظه نمود که اسرائيليان مقلوب و مقهور و منفور
و بهر علّت و مرضی مبتلای اين دار غرور لهذا علاج
آن امراض را بشارت کبری ديد و مژده بظهور ملکوت
بخشيد حال تو نيز اگر امراض نفوس را شفا خواهی و  درد
دلها را درمان طلبی بشارت بظهور ملکوت اعلی ده و
سبب احياء نفوس شو کوران را بينا کن و کران را شنوا
فرما و گنگان را گويا نما تا تأييد ملکوت بينی و قوّت و قدرت ربّ 
الجبروت مشاهده نمائی و عليک التّحيّة و الثّنآء    ع ع
