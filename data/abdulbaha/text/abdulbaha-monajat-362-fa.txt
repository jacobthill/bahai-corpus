
هُو اللّه
ای يزدان من اين حقايق نورانيّه نجوم بازغه افق هدايتند
وجوهشان را در ملکوت احديّت روشن فرما و اشجار بوستان
انجذاب و استقامتند به فيض و ريزش باران عنايت در هر دمی تازه
و زنده و پر طراوت و لطافت فرما سُرُج عرفانند در انجمن عالم روشن
کن و فارِسان ميدان ثبوت و رسوخند به جنود ملکوت ابهی
تأييد کن تشنگان باديه اشتياقند بر ساحل بحر الطاف وارد کن در
هر دمی نصرتی فرما و در هر نفسی روحی بدم از نسيم حديقهء عنايت
قلوبشان را روح و ريحان بخش و از شميم موهبت مشامشان را معطّر
فرما توئی مقتدر و توانا و توئی کريم و رحيم و مهربان .   ع ع
