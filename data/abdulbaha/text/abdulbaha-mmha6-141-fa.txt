                                                               
هو الله
ای ياران روحانی هرچند کوشکک بلدی صغير است ولی از خدا خواهم که نفوس مبارکه‌ای از احبّای الهی را کوشک سلطانی گردد و مينوی رحمانی شود. يعنی شمس حقيقت بتابد و باران رحمت ببارد و نسيم گلشن رحمانی بوزد تا آن قريه امّ القری گردد و به نفحات رحمانيّه معمور و آباد شود تا از هر جهت غبطه قرايای سائره گردد. به اسم حقّ معروف شود و بی‌نهايت زينت يابد. آهنگ الهی از آن قريه به ملکوت ابهی رسد و گلبانگ معنوی در آن گلشن فرح و سرور به قلوب طالبان بخشد. حتّی به ظاهر ظاهر نيز معمور گردد و عليکم البهآء الأبهی. عبدالبهاء عباس
