  وقوعات آنچه شده و ميشود محض آنست که انسان بداند امور در يد
مليک مقتدريست و البتّه دوستان خويش را منصور و مظفّر خواهد فرمود
چنانکه ملاحظه مينمائی که حواريّين و تابعان حضرت مسيح عاقبت
مظفّر و منصور گشتند و بروح القدس شرق و غرب را روشن نمودند .
نفوس مبارکی که از اين عالم رحلت نمايند و بجهان ديگر شتابند
چون مؤيّد بقوّت ملکوتی گشتند لابدّ تأثير در عوالم وجود نمايند و
بشفاعت سبب عنايت و تأييد حضرت احديّت گردند .
