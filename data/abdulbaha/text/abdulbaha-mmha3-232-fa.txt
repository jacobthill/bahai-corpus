    ای آيت هدی ، چون در اين جنّت ابهی بفضل خدا نهال مغروس دست
عنايتی بکوش تا بطراوت و لطافت و سبزی و خرّمی و شکوفه و برگ و
بار جلوه نمائی تا از فواکه پر حلاوتت مذاق روحانيان شيرين گردد و
از مشاهده تر و تازگی برگ  و بارت چشم ربّانيان روشن و منير . بجمال
الهی قسم ياد مينمايم که موهبت جمال ابهی شجر عريان را پر برگ و
بار کند و عالم ظلمات را پر انوار ، مرغ خاکی را آسمانی کند و
شخص ترابی را ملکوتی و رحمانی والبهاء عليک و علی کلّ ثابت علی العهد .
