                                                             
دوست مکرم مهربان مراسله شما واصل و از مشقّات و گرفتاری و ناچاری شما نهايت تأسّف و تلهّف حاصل گشت ولی الحمد للّه اين صدمات و مشقّات را در طريق طواف بيت اللّه و زيارت مرقد منوّر سيّد وجود روحی له الفدا کشيديد و اين زحمت فی‌الحقيقه رحمت است و اين نقمت عين نعمت. نبايد محزون و دلخون باشيد بلکه بالعکس نهايت شکرگزاری را به درگاه احديّت بنمائيد که مورد چنين زحمات و مشقّات در سبيل کعبه شديد و در آيه مبارکه می‌فرمايد لم تکونوا بالغيه الّا بشقّ الانفس. لهذا اين مورد شکرانه است نه شکايت و محلّ رضاست نه حزن و اندوه از بلا. البتّه اجر و ثوابش بيش از زحمت و عذابش خواهد بود...         
