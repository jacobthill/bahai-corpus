
 هو اللّه 
ايخسرو کشور شناسائی خسروان گيتی ستان سالهای
سال بکوشند و بجوشند و بخروشند و جانفشانيها نمايند
تا کشور خاکرا سالار شوند و توده سياهرا فرمانروا
گردند و بپايان در زير آن سامان يابند و درفششان
سرنگون گردد و ديهيم و افسرشان واژگون شود 
پرتوشان تاريک گردد و بزرگواريشان خواری شود.
تو ببخشايش خدائی خسرو کشور دانائی شدی و شهريار
جهان شناسائی بزرگواريت جاودانست و رستگاريت
بی پايان ديهيمت پايدار است و افسرت بگوهر آبدار
تابدار سرت هميشه بلند است و سرافرازيت در هر دو
جهان ارجمند رخت بپرتو مهر آسمان ايمان يزدان روشن باد   ع‌ع 
