                                                             
هو الابهی
ای طالب تقوای الهی تقوی پرهيزکاری است و در کتاب مجيد و العاقبة للمتّقين می‌فرمايد چه که دائماً از مخاطر و فتن و مضارّ مهالک احتراز مقدّم و در فوائد و بشائر و صوالح و منافع اجتهاد مؤخّر چه که سدّ محکم در مقابل عروض امراض و احتراز از هجوم اعراض فی‌الحقيقه حقيقت صحّت و عافيت در آنست. پس در جميع احوال تقوای الهی را منظور دار و پرهيزکاری را ملحوظ نما تا از آفات عوالم نفس و هوی محفوظ و مصون مانی. ع ع
