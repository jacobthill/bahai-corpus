
هُو اللّه
ای پروردگار اين ياران را بزرگوار نما و در ملکوت عزّتت پايدار کن
و از صهبای محبّتت سرشار نما تا آهنگ تسبيح به ملکوت تقديس رسانند
و سبب انتشار نفحات گردند و به گفتار و رفتار اثبات نمايند که بهائی
صميمی اند و روحانيان حقيقی مظاهر انوار توحيدند و مطالع اسرار تجريد
از غير تو بيزارند و شب و روز مشتاق ديدار پروردگارا عنايت
فرما و بنواز و به اخلاق روحانيان همراز کن توئی مقتدر و توانا 
و توئی مربّی و معلّم بيهمتا .  ع ع
