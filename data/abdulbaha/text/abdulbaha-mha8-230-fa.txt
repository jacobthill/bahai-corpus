 
هُو الأبهی
ای ناطق بذکر الهی،  هر چند در نهايت خستگی و مشقّت و ناتوانی و کسالت
در اين ساعت هستم چه که از طلوع فجر تا بحال بکتابت و يا بجواب مسائل
بعضی از ارباب فضيلت و يا خود در مهام امور و يا آنکه در کوشش و جوشش
با اهل قبور مشغول بودم با وجود اين مؤانست يار و مجالست اغيار نيز در جای 
خود مستمر و برقرار است با وجود اينها همه من بياد دوستان چنان پر روح و ريحانم 
که گويا در بحبوحه جنانم و در وسط جنّت رضوان باری در اين ايّام بکوشيد که 
چون نجوم هُدی از مطالع صفات و اسمآء طالع گرديد البهآء عليک   ع‌ع
