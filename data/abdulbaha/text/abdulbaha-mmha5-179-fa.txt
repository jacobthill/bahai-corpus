
هوالأبهی
ای ورقه مطمئنّه در عوالم الهی و در جهان غيرمتناهی عنوان ربوبيّت و القاب الوهيّت شايسته درگاه جمال ابهی و عتبه ساميه ملکوت اعلی است اين عباد در آن ساحت محو و فانی بل اقلّ از ذرّه متلاشی. عنوان اعظم اين عبد و القاب اکبر اين فانی عبدالبهاء است اگر سرور جان مرا خواهی عبدالبهاء خطاب کن اگر بشارت روان مرا طلبی ای بنده آن درگاه ندا کن و از خدا ميطلبم که بر عهد و پيمان ثابت و برقرار مانی و البهاء عليک. عبدالبهاء ع
