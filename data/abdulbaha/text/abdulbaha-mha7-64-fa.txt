
                       هُو الأبهی
ای امة الله،  در اين دور که منتهی آمال عباد مخلصين و
منتهی آرزوی اماء موقنات بود در ظلّ کلمه جامعه الهيّه
محشور شدی  و از موائد سمائيّه مرزوق گشتی از کأس ايمان
نوشيدی  و حلاوت عرفان جمال رحمن چشيدی  پس بنفحات
تقديس جانرا زنده کن  و بانوار توحيد قلب را روشنی بی‌اندازه
بخش  بر امر جمال قدم ثابت و راسخ باش   و بر محبّت حضرت
احديّت مستقيم و متمسّک  جانرا بشارتی ده و قلب را لطافتی
بخش تا آثار عنايت و الطاف از ملکوت ابهی مشاهده نمائی
                   و البهآء عليک  ع‌ع
