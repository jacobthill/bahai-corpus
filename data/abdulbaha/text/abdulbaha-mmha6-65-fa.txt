                                                               
ای ثابت بر پيمان هرچند تا به حال آثار ايمان و ايقان از آن حضرت ظاهر و دلائل ثبوت و رسوخ بر پيمان واضح و باهر و از فضل و موهبت الهيّه دمبدم طلب تأييد و توفيق می‌گرديد حال الحمد للّه مجرّد به جهت رضای الهی در امر معهود نهايت همّت و سماحت و علوّيّت فطرت ظاهر و مشهود نموديد. از اين قضيّه غايت ممنونيّت و خوشنودی حاصل گرديد زيرا مشکلاتی چند حاصل گشته بود حال به همّت ياران انحلال يافت و همچو بدانيد که اين همّت مانند تخم‌افشانی بود که سبب برکت خرمن گردد و در قرآن می‌فرمايد کحبّة انبتت سبع سنابل فی کلّ سنبلة مأة حبّه خواهد گشت. عن‌قريب نتائج ممدوحه و آثار مقبوله‌ای از اين عمل ظاهر و مشهود خواهد گرديد...
