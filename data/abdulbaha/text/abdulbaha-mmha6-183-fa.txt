
هو الله
حضرت حکيمباشی در جميع شئون جانفشانی می‌فرمايند و يجاهدون فی سبيل اللّه باموالهم و انفسهم ولی زياده از درجه قوّت و استطاعت خويش. چندی پيش مبلغ هزار تومان ارسال نموده بودند و به حضرت ايشان مرقوم گرديد که ديگر چيزی تقديم نفرمائيد زيرا مصاريف مهمانی احبّا و نفوسی که عبور و مرور از قزوين می‌نمايند بسيار است با وجود اين باز هزار تومان ديگر تقديم فرموده‌اند. چون به نهايت خلوص تقديم نموده‌اند خجلت می‌کشم لهذا مجبور بر قبولم ولی من‌بعد را البتّه صد البتّه بايد آنچه از پيش مرقوم گشت مجری دارند.
الهی الهی انّ عبدک هذا انفق کلّ ما استطاع فی سبيلک ربّ انزل عليه برکة من عندک و ايّده بقدرتک و سلطانک انّک انت الکريم. ع ع
