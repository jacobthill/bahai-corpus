  ای يار حقيقی ، تا توانی تشويق ياران بر تبليغ نما‬
‫و تفريق ما بين حقّ و باطل بياموز تا از تقليد رهائی يابند و بهره و‬
‫نصيب از برهان و تحقيق جويند . خلق مانند صبيانند بايد از ثدی عرفان‬
‫پرورش يابند و در آغوش مربّی مهربان تربيت گردند . ياران الهی‬
‫بايد در جميع شئون مربّی نفوس شوند و دليل هر متحيّر عليل طبيب‬
‫قلوب گردند و پرستار مريضان هوش و عقول تا آنکه بعون و عنايت‬
‫حضرت مقصود اين مخموران خمر غرور هوشيار گردند و در زمره ابرار درآيند.‬
‫