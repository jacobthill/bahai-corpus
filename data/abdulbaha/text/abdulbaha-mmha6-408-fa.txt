                                                               
هو الله
ای مشغول به خدمت امر اللّه صد هزار شکر بايد نمود که آن خانمان به خدمت امر مؤيّد و آن دودمان به اين فضل اعظم مخصّص. اين نيست مگر از خلوص آن متصاعد الی اللّه. برکت آباء سبب موفّقيّت ابناء می‌گردد. کمر را بر خدمت امر محکم بند و در ثبوت و رسوخ ضعفاء بر عهد و پيمان بکوش چه که ميثاق الهی امانت ربّانيست که جبال و ارض و سموات حمل آن نتوانستند چگونه سست‌عنصران حمل توانند. انّا عرضنا الامانة علی السّموات و الارض و الجبال فابين ان يحملنها فحملها الانسان. زين مردمان سست‌عناصر دلم گرفت شير خدا و رستم دستانم آرزوست و البهآء عليک. ع ع
