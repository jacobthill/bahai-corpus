                                   
هو الابهی
ای مشتاق ديدار، انوار فيض ربّ مختار از جميع اشطار بر کلّ اقطار تابيده و نفوس مقدّسه که مرايای صافيه هستند فوج فوج از پرتو تقديس انعکاس يافته مشغول نشر آثارند. تو که از اين فيض اعظم استفاضه نمودی و از اين سيل اکمل استفاده بايد شب و روز دامن همّت بر کمر زنی و قامت خدمت برافرازی و به نفحات آيات مشام اهل عالم را معطّر سازی. به روش و سلوک و مدارا و خلق و خوی جمال قدم در بين اهل عالم محشور شو تا حشر و نشور بينی و از کأس مزاجها کافور نوشی و البهاء عليک. ع ‌ع
