
                      هُو الابهی
ای امة الله،  الآن در کاشانه جناب زين حاضر و بمجرّد
دخول ذکر آن امة اللّه را از زبان پاک جاری نمودند و خواهش
اين نگارش فرمودند اين عبد نيز قلم برداشته و فوراً اين
نميقه نگاشته که ای ورقه موقنه، چشم بگشا و ديده سائر
امآء الرّحمن را باز کن و بافق ملکوت توجّه نمائيد و هر
تأييد و توفيقی را از فضل و عنايت جمال مبارک روحی لأحبّائه
الفداء بطلبيد  قسم بآن روی منوّر و خوی معطّر و موی
مشکبوی که فيوضات مقدّسه‌اش  از ملکوت غيب چون
غيث هاطل است  اگر نفسی ثابتاً علی عهده و ميثاقه
چه ذکور چه اناث قيام بر نشر نفحاتش نمايند بجنود ملکوتش
موفّق و مؤيّد گردد  پس تو در انجمن امآء اللّه چنان بآتش عشق
دلبر الهی بر‌افروز که محفل را آتشخانه نمائی و مجلس را آذرکده
و البهآء عليک و علی جميع اماء اللّه  ع‌ع
