
               هُو اللّه
ای ناظر بملکوت،  مکتوبت رسيد مضمون مفهوم گرديد
حمد کن خدا را که خانه‌ات لانه و آشيانه مرغان ملکوت
گرديد محفل روحانی تأسيس شد و عبدالبهاء بدل
در محفل شما حاضر و در نهايت مهربانی روحش ناظر
بايد بشکرانه اين موهبت چنان باتّحاد و يگانگی پردازيد
که حکم يک جان يابيد و يک قلب  امواج يک بحر شويد و
نسائم يک گلشن گلهای يک باغ شويد و اشجار يک بوستان
و بتربيت خود و هدايت نفوس بپردازيد  خانه تو خانه
من است  پس بايد بانوار ملکوت مزيّن گردد و عليک التّحيّة و الثّناء ع‌ع
