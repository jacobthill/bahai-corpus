
جناب داود ولد آقا بالا عليه بهاء اللّه الابهی   
هُو اللّه
ای داود، حضرت داود در بدايت در انظار جلوه‌ئی نداشت
و فر و شکوهی از او مشهود نبود حقير شمرده ميشد چون
انوار موهبت تافت سرور راستان شد و سردار لشکر موقنان
گرديد خطّه فلسطين را در زير نگين آورد و امير اسرائيل شد
پس واضح و معلوم گرديد که موهبت حضرت احديّت چه تاجی
بر سر مخلصان در دين اللّه ميگذارد حال تو از خدا بخواه که تاج
عبوديّت و اکليل ثبات و استقامت بر سرت نهد 
اينست سلطنت ابدی )در سنه ١٨٩٥(	ع‌ع   
