
                 هُو اللّه
ای کنيز عزيز الهی،  گمان منما که فراموش شدی هميشه
در نظری و زحمات و خدماتت پيش بصر و بلايا و محن
و محنتت در خاطر  و آوارگی و غربتت آشکار و ظاهر لهذا
از حقّ تأييد طلبم که معين و مجير گردد و نصير و دستگير شود
بلکه انشآء اللّه ايّام باقيه را براحت و رفاهيّت بگذرانی
و ببشارات الهيّه مستبشر باشی  و سبب سرور و حبور اماء
رحمان باشی  کلّ را بالطاف و عنايات جمال مبارک متذکّر
داری  و جميع را بفيوضات ملکوت او مستبشر نمائی آن
اماء رحمان جميعاً در اين بساط عزيزند و در اين ساحت
مذکور و مشهور  عبدالبهآء سر بآستان نهد و در ساحت
کبريا عجز  و لابه نمايد  و طلب عون و عنايت کند تا فيض
    مستمر گردد و فوز مشتهر شود  جميع را بتحيّت
      ابدع ابهی از قبل عبدالبهآء جان و دل
  مسرور و مشعوف کن و عليک و عليکنّ البهآء الأبهی
                                                ع‌ع
