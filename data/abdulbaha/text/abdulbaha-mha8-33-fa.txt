 
هُو اللّه
ای بنده حضرت مقصود،  جناب ميرزا عبدالمجيد ستايش از افروختگی
روی تو نمود که الحمدلله مانند مه تابان نور هدايت در آن آشکار و عيانست
و فی وجوههم نضرة النّعيم شاهد و دليل بر آن اگر ناس اهل بصيرت
بودند روی مبارک ياران حجّت و برهان بود ولی صد حيف که کوران
محرومند و مأيوس و آن ياران روحانی بايد با جاهلان قدری مدارا
نمايند طفلان شيرخوار را اطعمه لذيذه نتوان بخشيد و بيمارانرا از
مؤائد لذيذه نبايد داد بايد مدارا کرد کم کم تا اعمی و ابکم بينا و گويا گردند
و لا تجادلوا اهل الکتاب الّا بالّتی هی احسن و عليک التّحيّة و الثّنآء ع‌ع
