
هُو اللّه
ای پروردگار من گنه کارم و تو آمرزگار مدهوش از خمر غفلتم
هوشی عنايت کن مشغول به اذکار جهان پر غمم گوشی عنايت فرما
تا آهنگ ملأ اعلی بشنود و گلبانگ عندليب قدست استماع نمايد
و نفحات طيور شکور به قوّه واعيه احساس کند  ای پروردگار پرده
از چشم بردار تا مشاهده آيات کبری کنم و ملاحظه دقايق اسرار کبريا
نمايم دل را جانی ببخش و جان را روح و ريحانی عطا فرما که سزاوار 
اين قرن عظيم باشد و لايق اين عصر مجيد .  ع ع
