
 هُو اللّه
ای زائر مشکين نفس بايد چون مانند نفحات بآنديار مرور
نمائی پيامی از عتبه مقدّسه بآنان برسان و مشام مشتاقان را
معطّر کن و بگو ای عاشقان نسيم اسحار و نفحات ازهار از تربت
مقدّسه بمشامها ميرسد و نفوس منجذبه را بحرکت و اهتزاز
ميآورد جان ميبخشد روح ميپرورد سرور و حبور مبذول
ميدارد ديدها را بينا مينمايد گوشها را شنوا کند الحمد للّه
شما را از اين بحر نصيبی و از اين ابر بهره‌ئی داريد. ای ياران اين ندا
بگوش جان ميرسد نه جسم ناتوان و اين نفحه مشام مشتاقان
ميپرورد نه مزکومان هر مزکوم محروم است طيب مشموم
قسمت نفوسی است که مشامی باز دارند و پروازی
بلند اميدم چنان است که کلّ از اين موهبت
محظوظ گردند و بنظر عنايت منظور شوند و عليکم
البهاء الابهی  ١٣ع ع   ٢ سنه   ١٣٣٨حيفا 
