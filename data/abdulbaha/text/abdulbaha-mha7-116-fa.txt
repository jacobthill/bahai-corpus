
                     هُو اللّه
ايّتها المشتعلة بمحبّة اللّه،  آنچه مرقوم نموده بودی ملاحظه
گرديد دلالت بر آرزوی خدمت بود و تمنّای عون و عنايت
اليوم عون و عنايت الهی شامل حال نفوسی است که بنشر
نفحات اللّه مشغولند اگر عون و نصرت حقّ خواهی و رضای
جمال ابهی جوئی بتبليغ امر اللّه شب و روز مشغول شو آنی
فراغت مجو و راحت مطلب زبان بگشا و توجّه بملکوت ابهی
نما و بيان برهان کن  امة اللّه والده را تکبير ابدع ابهی ابلاغ
نما جناب آقا محمّد حسن را کمال محبّت از عبدالبهآء تبليغ کن
از امة اللّه منتسبه اعليحضرت از پيش اشعاری ارسال نموده
بودی ديگر خبری ننگاشتی اگر غزلی و قصيده‌ئی داشته باشی
بفرستيد که در محفل امآء رحمن در اين جا هميشه ذکری از او
           باشد و عليک التّحيّة و الثّنآء  ع‌ع
