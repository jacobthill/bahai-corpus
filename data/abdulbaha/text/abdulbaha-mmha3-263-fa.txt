  نام خداوند آغاز سخن دانشمند است
ای نوش دل هر هوشمند، هر زهری را پادزهری است و هر نيشی را
نوشی . براستی بدان زهر بيهوشی را هوشی و نيش نادانی را نوشی
درد درمندان را درمانی و زخم آشفتگانرا مرهم دل و جان . کالبد
جهان هر چند دلپسند و دلنشين و دلبر است ولی  تن بی جانست و خاک
پست تيره ناک . جان جهان و جنبش کيهان بگوهر آتش است و اين
نيروی دلکش ولی اين آتش آتش پر زبانه جان و دلست نه گوهر جهان
آب و گل . پس ای نوش ، تن ناتوان جهان را نوش دارو باش و درد
دردمندان را درمان شيرين خوشگوار، بيمارستان نادانان را پزشک
دانا شو و شکّرستان ستايش و نيايش را طوطی شکّر خوا .
