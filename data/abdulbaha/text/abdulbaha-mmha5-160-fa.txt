
... عبدالبهاء را زندان ايوان است و قعر چاه اوج ماه در سبيل جمال مبارک چنين خواهم و اگر زنجير و تيغ و شمشير در ميان نيايد چگونه اهل وفا از اهل جفا ممتاز گردند بلکه جميع يکسان خواهند بود اين زخم را مرهمی جز سهام بلا نه و اين درد را درمانی جز جام جفا نه من از خدا ميطلبم که دمی نياسايم بلکه شب و روز در محبّت جمال مبارک روحی له الفداء جام گلگون خون دل بياشامم و در هر نفسی هزار جفا از هر ناکسی مشاهده نمايم گهی قعر زندان را بيارايم و گهی در زير زنجير بياسايم و نهايت به فضل و عنايت جمال مبارک روی و موی را به خون خويش بيالايم...
