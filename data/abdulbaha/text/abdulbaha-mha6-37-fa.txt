
                    هُوالأبهی
ای دوستان يزدان، عصر است و جنود نصر متتابع الورود
از ملکوت ابهی بيحدّ و حصر اين سپاه در هجومست و اين
نجوم اهل غفلت را رجوم آيات توحيد مطالع ظاهر و باهر
و بيّنات وحدت مشارق واضح و لائح آهنگ ملکوت ابهی
بابدع الحان بلند و گلبانگ عندليب وفا مفرّح قلوب
هر هوشمند سحاب فيض در ريزش است و خورشيد
مواهب درخشنده و پر بخشش.جمال قدم چنان الطافی
مبذول فرموده که خاک لطافت افلاک يافته و سنگ لعل
بدخشان شده قطره حقير حکم بحر محيط يافته و ذرّه ذليل
کوکب جليل گشته پس اين غنيمت را از دست ندهيد و
اين ماهی را از شست ننهيد شب و روز بکوشيد که استعداد
و لياقت و استحقاق تزايد يابد و روز بروز در مراتب عرفان
و ايقان ترقّی نمائيد تا نفوسی محسوب گرديد ياران جمال
        ابهی و دوستان ربّ اعلی    ع ع
