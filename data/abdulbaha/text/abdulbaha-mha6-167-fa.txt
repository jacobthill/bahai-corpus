
                     هُواللّه
ای متضرّعان بملکوت ابهی، يد عنايت تاج گران گوهری
بر سر آن ياران نهاده که دُرِّ آبدارش گوهر يگانه ميثاقست
که آفاق از آن روشن است و کيهان از فيض چون بارانش
گلزار و گلشن پس شب و روز بجان و دل بکوشيد که بمقابل
اين فيض که چون سيل روان در فيضانست بخدمت آستان
مقدّس مؤيّد و بعبوديّت حضرت رحمانيّت چون عبدالبهاء
موفّق گرديد تا مظهر وَلَئِنْ شَکَرْتُمْ لَأَزَيْدَنَّکمُ شويد انّ
هذا هو الفضل العظيم و الفوز المبين   ع ع
