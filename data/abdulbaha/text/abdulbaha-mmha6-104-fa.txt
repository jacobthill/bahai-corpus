                                                               
هو الابهی
حضرات متعلّقين آن جناب محفوظاً مصوناً به بقعه مبارکه وادی ايمن برّيّه سينا و طور تجلّی بر موسی که نصّ آيه قرآنست واصل و فائز و زائر و مشرّف گشتند. فی‌الحقيقه جای شما خالی ولی در آن وادی مقدّس آستانه اقدس به دعای شما مشغولند و يقين است که آثار باهره اين ادعيه خيريّه در دل و جان و روح و وجدان و شئون و احوال آن جناب ظاهر شده و خواهد شد. تفکّر فرما دقّت کن ديده بصيرت گشا مشاهده خواهيد نمود. بايد آن جناب نهايت مسرّت را از تشرّف حضرات داشته باشيد. اگر حال اين موهبت حضرت احديّت قدرش مجهول باشد عن‌قريب ظاهر خواهد شد و خواهی گفت يا ليتنی کنت معکم فافوز فوزاً عظيما. ع ع
