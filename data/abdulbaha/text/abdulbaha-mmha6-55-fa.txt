                                                             
هو الابهی
ای موقن به آيات اللّه از قرار اخبار وارده اخوی‌زاده آن جناب يعنی بنتشان وفات نموده است لهذا تسلّينامه مرقوم شد و در طيّ اين مکتوبست. شما نيز تسلّی و تعزيت‌نامه مرقوم نمائيد و اين مکتوب را در جوفش گذاشته ارسال داريد. از قرار مسموع بسيار محزون و متأثّر شده است.
از تأييدات الهيّه و فضل بی‌نهايت ربّ البريّه مستدعی و ملتمسيم که احبّای الهی کلّ در ظلّ کلمه وحدانيّت مستريح باشند و بر عهد و پيمان رحمانی ثابت و برقرار چه که اينست عروه وثقی و حبل اللّه المتين بين ارض و سماء. باری هميشه در نظر بوده و هستيد و از خدا می‌خواهم که مؤيّد و موفّق گرديد. عبدالبهاء ع
