
جناب مسيو آندره عليه بهاء اللّه الابهی   
هو اللّه
ای زائر تربت پاک، حمد کن خدا را که موفّق بر طيّ مسافت
بعيده گشتی تا آنکه بکوی دوست رسيدی و از الطاف حضرت
مقصود بهره و نصيب يافتی و فی‌الحقيقه سزاوار اين فضل
و موهبت بودی زيرا در همدان بتعليم نونهالان حديقه معانی
پرداختی حال بجهت تنزّه و تفکّه و راحت دل و جان بغرب سفر
نما بپاريس برس و در آنجا جستجو از ياران الهی نما و بهر يک
از آنان از قبل عبدالبهاء رأفت و مهربانی کن و تحيّت مشتاقانه
مرا برسان و بگو که در جميع ديار آهنگ يا بهاء الابهی بلند است
و اميد من چنانست که در پاريس نيز اين نغمه جانفزا اين آهنگ
ملکوت ابهی بلند گردد. 
پاريس در هر مسئله‌ئی شورانگيز است از خدا خواهم
که ساز و آواز احبّای الهی چنان بلند شود که زلزله بر ارکان
پاريس اندازد منتظر اخبار بسيار خوشی از احبّای پاريس
هستم و يقين است در آينده اين آهنگ الهی در آن مدينه بلند
خواهد شد ولی ميخواهم در ايّام عهد و ميثاق باشد 
و شما مطربان آن آواز باشيد و بلبلان خوش ترانه آن اقليم گرديد 
و عليک البهاء الابهی 
خداوند مهربانا، بنده تو سليمان از اينجهان بيزار شد تا در
جهان بالا بر سرير سليمانی نشيند روی تو بيند و خوی
تو گيرد ای آمرزگار گناه ببخش پناه بده اگاه کن و در جهان اسرار 
غرق انوار فرما حيفا ٢٥ نوفمبر ١٩١٩ ع‌ع   
