
                 هُو اللّه
ای کنيز عزيز الهی،  شکر کن خدا را که عاقبت محمود بود
و خاتمة المطاف فاتحة الألطاف گشت  اگر ثابت بمانی
کنيز مقرّب درگاه کبريا گردی  زيرا استقامت شرط است
و در قرآن ميفرمايد انّ الّذين قالوا ربّنا اللّه ثمّ استقاموا
تتنزّل عليهم الملائکه  انسان در هر امری استقامت کند
مغناطيس تأييد و توفيق الهی شود  حال تو شکر کن خدا را
که چنين سه پسری بتو عطا فرموده که مانند علی اصغر عليه
السّلام يکی طفل صغير بود جام شهادت کبری نوشيد و دلهای
مقرّبين درگاه کبريا الی الآن از اين مظلوميّت در سوز و
گداز است  و يکی خادم درگاه کبريا و مقرّب بارگاه اله و
ديگری منجذب نفحات اللّه علی الخصوص که امّ شهيد و
      ضلع شهيدی قدر اين موهبت بدان و در
        هر دم هزار شکرانه نما و عليک
           البهآء الأبهی  ع‌ع
