
                         هو اللّه
ای ياران محفل روحانی، جناب آقا ميرزا جعفر شيرازی را
نهايت آرزو چنين است که آن جمع محترم و انجمن معظّم مکرّم
چون نجوم منوّر خانه و آشيانه ايشان را برج اجتماع و قران
اختران نمايند و اين آرزو فی الحقيقه سزاوار هر گونه ستايش
است و دليل بر خلوص و خدمت در امر خداوند آفرينش
و سبب سرور قلوب خالصه اگر چنانچه موانعی در ميان نه اين
قضيّه باعث روح و ريحان اين بنده است زيرا محلّی معيّن و معلوم
بجهت اين انجمن روحانی و محفل نورانی لازم و عليکم البهآء    ع ع
