                                                               
هو الله
جناب بشير حضرت احديّت تجلّی رحمانيّت فرموده و امکان را مرآت منطبعه از صور لامکان نموده. حقائق تقديس چنان جلوه در قطب ابداع فرموده که مرکز مکان مطلع لامکان گشته. پس بايد نصيب موفور از اين مائده ربّ غفور برداشت و ربّ زدنی علماً گفت. اليوم بايد نفوس مقدّسه در اين ميدان جولان نمايند و از اين فيض بی‌پايان بهره‌ور گردند و به قوّت تأييد ملکوت هيکل عالم را قميص جديدی و ثوب بديعی پوشند. از انقلابات مکدّر مشو و محزون مگرد و فتور ميار. فضل عظيم ربّ کريم شامل است و البهاء عليک. ع ع
