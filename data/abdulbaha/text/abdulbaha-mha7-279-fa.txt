
                    هُو اللّه
يا امة الله،  نهايت ستايش از ايمان و ايقان و وله و انجذاب
تو نمودند  لازم گشت بلکه واجب شد که بتو نامه نويسم و تشويق
بر تزييد مغناطيس نمايم  امروز سبب سرور قلب و تسلّی خاطر
مژده انجذاب و اشتعال نفسی که بگوش انتظار رسد  زيرا
شب و روز در نهايت انتظارم که از کجا آهنگ خوشی برآيد و نفحه
معطّری بوزد  باری ای امة الله، نظر بضعف و ناتوانی ننما بلکه
در اين ميدان بقوّه محبّت اللّه  جولان نما و سبب شور و شوق
در شيراز آنخلوتگه راز گرد تا امآء رحمانرا بجذب و وله آری و محافل
نسا را فخر مجامع رجال کنی اين موهبت اسم اعظم روحی لاحبّائه
الفدا را از برای هر يک از امآء رحمان آرزو مينمايم  و اللّه يختصّ
برحمته من يشآء و اللّه ذو فضل عظيم و عليک التّحيّة و الثّنآء  ع‌ع
