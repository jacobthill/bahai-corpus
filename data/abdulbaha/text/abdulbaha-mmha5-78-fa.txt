 
... ای امين الحمد للّه در اروپا حاضر شدی و ملاحظه نمودی که عبدالبهاء با نهايت ضعف بنيه شب و روز در خدمت آرزوی جانفشانی مينمود وجد و سرورش نشر نفحات اللّه بود و راحت جان و دلش اعلاء کلمة اللّه ديگر نه فکری نه ذکری نه آرزوئی نه مقصدی اميدم چنان است که با ياران الهی در اين عبوديّت سهيم و شريک گردم بلکه آنان سبقت و پيشی گيرند هرچند روی زمينند ولی در ملأ اعلی سير نمايند قصد چنين است که عنقريب عبدالبهاء از اين ديار رو به سجن اعظم شتابد بلکه نهايت آرزو حاصل گردد طلعت مقصود روحی لاحبّائه الفداء مسجوناً به افق تقديس صعود فرمود چقدر بی وفائی است که به آزادی قطع انفاس حيات نمائيم و به جهان ديگر شتابيم...
