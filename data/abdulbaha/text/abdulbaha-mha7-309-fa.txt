
                    هُو اللّه
ای ورقه زکيّه منجذبه  عليک بهآء اللّه الأبهی و ثناء اللّه العليّ
الاعلی،  شکر کن حضرت احديّت را که در تحت عصمت بنده‌ئی
از بندگان الهی درآمدی که بانوار محبّت اللّه رخی چون شمع روشن
دارد و دلی چون گلزار و گلشن قلبی ملهم دارد و صدری چون وادی
ايمن چشم بينا دارد و زبانی چون طوطی گويا  گوشی باز دارد و روحی
با سروش همراز  مؤيّد بجنود ملکوت است  و موفّق بعنايت ربّ
ودود  از فضل مخصوص حضرت مقصود اميدوارم که مجامع امآء
     الرّحمن را گرم نمائی  و بوجد و وله آری  ع‌ع
