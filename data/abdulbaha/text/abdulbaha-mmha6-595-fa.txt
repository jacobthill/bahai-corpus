                                                               
هو الله
ای متوجّه الی اللّه از فيوضات يوم نشور از ماء طهور نوشيدی و مظهر و الابرار يشربون من کأس کان مزاجها کافور گشتی. از جام مدام محبّت اسم اعظم مخمور و سرمست شدی و از نار موقده در جبل فاران محترق و متوقّد گرديدی. اين فضل صرف بخشايش مليک آفرينش است و اين جود از الطاف شهريار کشور وجود. پس حمد کن خداوند را که در اين بساط راه يافتی و از اين نشاط و انبساط نصيب بردی و البهاء عليک و علی کلّ موقن باللّه. ع ع
