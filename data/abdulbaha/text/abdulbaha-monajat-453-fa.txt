
هُو اللّه
ای پروردگار ياران شيراز محرم رازند و در عبوديّت آستان
مقدّس با عبدالبهاء همدم و هم آواز آن نفوس را آيت هُدی کن و آن
گروه را مهبط الهام ملکوت ابهی نما تا شور و ولهی انگيزند و مشک
و عنبری ببيزند وجد و طربی عطا کن جنبش و حرکتی ببخش تا هر يک
شهباز اوج موهبت کبری شوند و عنقاء قاف ملکوت ابهی گردند 
از فضل تو اميد وارم و از الطاف بی پايانت در انتظار توئی بخشنده 
و درخشنده و دهنده و مهربان .   ع ع
