 
                        هُواللّه
ای نهالهای بوستان محبّة اللّه  جناب عزيز عزيز در اين بقعه 
مبارکه بياد شما افتاد و خواهش تحرير نامه نمود من نيز
بنهايت محبّت و مهربانی نامه نگارم و شما را بياد و خاطر آرم
و حضرت بی نياز را عجز و نياز کنم  تا آن نهالهای جويبار محبّة اللّه
بفيض سحاب عنايت تر و تازه گردند  و بحرارت شمس حقيقت
نشو و نماء جويند و از نسيم جان بخش جنّت احديّت باهتزاز
آيند و آرايش و زيبايش باغ آفرينش گردند و  عليکم البهاء الابهی
                          ع ع
