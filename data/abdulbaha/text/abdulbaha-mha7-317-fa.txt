
                    هُو اللّه
ای بندگان و کنيزان الهی،  نامه شما را حضرت مُحسن ارسال
فرمودند ملاحظه گرديد  با وجود آنکه ابداً فرصت تحرير نيست
باز جواب مرقوم ميشود اسرائيل در اين ظهور اعظم مظهر الطاف
ربّ جليل گرديد  لهذا در جميع آفاق روز بروز عزيز ميشود نظر
عنايت مخصوصی بآن مظلومان شده تا از ذلّت کبری نجات يافته
عزّت ابديّه يابند و ارض مقدّس ويران را دوباره عمران و
آباد نمايند و اين بيقين مبين حاصل خواهد شد زيرا وعده‌هائی
که خدا بلسان انبيا باين قوم پراکنده و پريشان داده در اين دوره
اعظم تحقّق خواهد يافت لهذا بايد مسرور باشيد مستبشر باشيد
و از فرح و طرب پرواز کنيد و بشکرانه جمال ابهی قيام نمائيد و عليکم
        و عليکنّ البهآء الابهی   عبدالبهآء عبّاس
