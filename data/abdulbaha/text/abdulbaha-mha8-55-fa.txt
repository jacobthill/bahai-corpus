
هُو الأبهی
ای بنده مبتهل الی اللّه،  از خدا بخواه که برضای جمال مبارک موفّق و مؤيّد 
گردی و جميع احبّاء اللّه از قريب و بعيد و دور و نزديک واقف و مطّلعند
که رضای مبارک در چه بود و در چه هست و از اين گذشته در الواح
مثبوته محکمه الهيّه که مسلّم کلّ است واضح و مشهود است که اصل مقصود
الهی و اراده مقدّسه ربّانيّه اتّحاد من علی الارض است و اتّفاق جميع طوائف
مختلفه متضادّه متعانده عالم تا کلمه وحدانيّت حضرت احديّت در جميع
مراتب مجسّم و مصوّر و مشخّص گردد و  ملکوت ادنی مطابق ملأ اعلی شود  ع‌ع
