 
هُو اللّه
ای خداوند ياران هوشمند را بنواز عيش روحانی مهيّا ساز
بزم ربّانی بيارا و جمال نورانی بنما  ای پروردگار ابرار را بزرگوار کن و فيض
ابدی آشکار کن اسرار پديدار نما و انوار انتشار ده هر دلی را همدم يادت
کن و هر چشمی را روشن و بينا دوستان را عزيز کن و ياران با فرهنگ و تميز نما
هر يک را شمع جمع کن و شاهد انجمن نما و سرو اين چمن کن و طاوس اين
گلشن نما تا جهان را تزئين بخشند و اين نور مبين منتشر نمايند و جبين به پرتو فيض
قديم بيارايند توئی مقتدر و توانا و توئی دهنده و بخشنده و بينا لا اله الّا انت  
الکريم الرّحيم المُعطِی الفضّال .    ع ع
