
هُو اللّه
ای ثابت بر پيمان،  تعبير رؤيا خواسته بوديد اين رؤيا نه بلکه کشف
روحانيست و شهود رحمانی تشرّف بساحت قدس حضرت اعلی روحی
له الفدآء دلالت بر تقرّب درگاه حضرت کبرياست علی الخصوص در
دالان حسينيّه اين رمز عجيبی است و سرّی غريب سيظهر آثاره و يلوح
انواره و امّا دو کتاب که در دست مبارک بود يکی کتاب اقدس است
و ديگری کتاب عهد و آن شخصی که عنايت باو شد آن قاصد امين و
پيک مبين است که حمل بآفاق کند و بعد قيام در محراب دليل بر مقاومت
با اهل جدال و معارضين ميثاق حضرت ذوالجلالست زيرا محراب
محلّ حرب با شيطانست و انسان بسبب عبادت رحمن در محراب حرب با اوّل
من ابی و استکبر ميفرمايد جميع احبّای الهی را تکبير ابدع ابهی ابلاغ نمائيد
و عليک التّحيّة و الثّنآء   ع‌ع
