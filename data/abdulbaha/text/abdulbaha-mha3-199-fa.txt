
لندن لورد ويردال   
هو اللّه
دوست ملکوتی محترم من، نامه شما رسيد و از مضمون
نهايت سرور حاصل گرديد زيرا دليل بر الفت قلبيّه و احساسات
روحانيّه آنجناب بود الحمد للّه من بسلامت بشرق رسيدم
و دلهای دوستان را بانوار ملکوت روشن ديدم. ای دوست
محترم ملاحظه مينمائيد که تاريکی چگونه احاطه نموده لهذا بايد
نورانيّتی عظيمه ظهور يابد تا دفع اين ظلمات شديده کند لهذا
اميد بانوار صبح هدايت است که باز از شرق طلوع نموده
و در آفاق منتشر ميگردد لهذا عبدالبهاء تا جان در بدنش
متحرّک است سفر کند و ندا بملکوت اللّه نمايد و آنی
فراغت ننمايد بجان بکوشد تا اين جسم
مرده عالم انسانی حيات ابديّه يابد و عليک التّحيّة و الثّناء
خواهش دارم که احترامات فائقه مرا قبول فرمائيد   ٢٦ فوريه ١٩١٢   ع‌ع   
