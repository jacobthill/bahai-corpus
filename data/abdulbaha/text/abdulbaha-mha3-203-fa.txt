
لندن بواسطه ميرزا يوحنّا داود   
بنت ملکوتی خادمه وحدت عالم انسانی مسيس هوايت   
هُو اللّه
ای بنت ملکوت، نامه شما از اوين برگ رسيد مضامين
دلنشين بود لهذا نهايت سرور حاصل گرديد که الحمد لله  آن بنت
ملکوت بجان و دل در ترويج وحدت عالم انسانی ميکوشد
و بعموم بشر خدمت مينمايد لهذا مخابره روحانی در ميان من
و تو مستمرّ است و احساسات وجدانی دائم و باقی در هر دمی
صد هزار شکرانه نما و تمجيد خداوند مجيد کن که بچنين موهبتی
موفّق فرمود و بجناب جون گريهام از قبل من نهايت محبّت
و اشتياق ابلاغ دار و بگو که ای شخص محترم وقت آن آمد که
سپاه محبّت عالم انسانی و وحدت بشريرا صاحب علم گردی
و سردار خيل و حشم روحانی شوی و از برای تو چنين مقاميرا
ميخواهم. 
جون - ر -مت - وس - مکبی و هنری هود جکن در نزد من
بسيار عزيزند و از خدا خواهم که موفّق بامر عظيمی گردند
و بموجب تعاليم بهاءاللّه تأسيس بنيان عظيمی نمايند ان شاء اللّه مس
بوکتن و امة اللّه شپل در مصر در زمستان آينده موفّق بخدمت
عظيمی بملّت شرق خواهند گشت بأمة اللّه المحترمه مسيس
استنارد اگر ملاقات نمودی تحيّت محترمانه برسان. اميدوارم که
پرتو فيض ملکوتی و ايونای آسمانی و مجد الهی بر جميع اقاليم افتد
به لامينگتون خانم جواب نامه مرقوم گرديد در جوفست
برسانيد از نامه او احساسات ‌رحمانيّه استشمام ميشود از خدا
خواهم که از ملکوت ابهی فيوضات نامتناهی بيابد. ای بنت
ملکوت بدوست عزيزت بگو که هر چند در شمالی ولی در شرقی
هر چند در زمينی از خدا خواهم آسمانی گردی الحمد للّه روابط
معنويّه ميان من و تو موجود و احساسات روحانيّه مشهود ان شاء
اللّه بلکه روزی آيد که ملاقات حاصل گردد بأمة اللّه المقرّبه بنت
ملکوت مسيس کروپر نهايت مهربانی و احترام
از من ابلاغ دار جميع ورقات مبارکه بشما و ايشان
تحيّت ابدع ابهی ميرسانند در ١٢ اوت ١٩١١ _ ١٣٢٩ ع‌ع
