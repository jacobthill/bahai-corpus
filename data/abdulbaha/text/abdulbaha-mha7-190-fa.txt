
                  هُو الأبهی
ای ورقه طيّبه زکيّه،  حضرت محبوب عالميان ببعضی از
اماء الرّحمن يا فخر الرّجال خطاب فرموده‌اند  پس واضح
و مشهود شد که در ايّام اللّه و عصر حضرت کبريا اماء اللّه
بتأييداتی مؤيّد ميشوند که گوی سبقت و پيشی را در ميدان
عرفان از رجال ميربايند  تو که ورقه اين رياض احديّتی
بايد چون قلزم اعظم در جوش و خروش آئی و چون اوراق
سدره انجذاب در وجد و حرکت. پيمانه محبّت اللّه را در دست
گيری و در محفل اماء اللّه آتش شوق و وله برافروزی عنايات
الهيّه چون بارقه صبح صادق بر آفاق پرتو افشان است چرا
خاموشی لسان بستايش حضرت بی‌نياز بگشا  ع‌ع
