  
                            هوالابهی
ای  خداوند مهربان ، شکر ترا که بيدار نمودی و هشيار کردی چشم
بينا دادی و گوش شنوا احسان نمودی بملکوت خويش دلالت
کردی و بسبيل خود هدايت فرمودی راه راست بنمودی و در سفينه
نجات در آوردی . خدايا مرا مستقيم بدار و ثابت و راسخ کن از
امتحانات شديده محفوظ بدار و در حصن حصين عهد و ميثاقت مصون و
مأمون فرما . توئی توانا توئی بينا و توئی شنوا . ای خدای مهربان ، دلی
عطا کن که مانند زجاج بسراج محبّتت روشن باشد و فکری عطا کن
که بفيض روحانی جهان را گلشن نمايد . توئی بخشنده و مهربان و
توئی خداوند عظيم الاحسان ع ع
