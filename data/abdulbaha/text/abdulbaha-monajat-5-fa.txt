
			هُوالله
ای آمرزگار بزرگوار اين گرفتار زلف مشکبار را از بادهء محبّتت
جامی سرشار بخش بيدار و هشيار کن غمخوار و غمگسار گرد دلجوئی نما
و خوش خوئی عطا کن ثابت فرما و قائم وکامل کن مُقرّب درگاه
فرما و واقف و آگاه کن شعلهء جهانسوز بخش و نالهء جان سوز ده
شمع شب افروز فرما و آه دلسوز عطا کن ناشر نفحات فرما و آيات
باهرات کن به کوی خويش راه ده و به پرتو روی خويش روشن فرما
توئی مقتدر و عزيز و توانا و توئی بينا و شنوا وخداوند بيهمتا .  ع ع

