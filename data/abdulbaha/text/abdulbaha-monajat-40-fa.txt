 
هُو الابهی
ای پروردگار توانا اين بندگان نا توانت را از قيود هستی آزادی
بخش و از دام خود پرستی رهائی ده جميع ما را در پناه عنايت منزل و
مأوی ده و کلّ ما را در کهف حفظ و حراست و انقطاع و حرّيّت از شئون
نفس و هوی نجات بخش تا جميع متّفق و متّحد شده در ظلّ خيمه يک رنگ
تو آئيم و از صراط گذشته در جنّت ابهی وحدت اصليّه داخل گرديم
اِنّک اَنتَ الکريم اِنّکَ انت الرّحيم لا اِله الّا انت القويّ القدير .  ع ع
