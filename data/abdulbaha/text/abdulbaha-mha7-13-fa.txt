
                    هُو الابهی
ای ورقه موقنه،  غفران مادر خواهی و آمرزش آن مغفوره
جليل اکبر جوئی  ای امة الله، چون آن ورقه متصاعده
منتسب حضرت اسم اللّه الاصدق شهيد مجيد بود و
در ظلّ کلمه وحدانيّت مقرّ داشت و بآتش محبّت دلبر
ابهی روحی لعتبة المقدّسة الفداء مشتعل بود البتّه در
بحر غفران مستغرق است و در فردوس عفو و احسان
مخلّد  رويش بنور رضا روشن است و خُويش چون مشک
و عبير منتشر در آفاق کرم مطمئن باش و راحت که 
سر‌مست جام عنايت است و مسرور از الطاف حضرت
       احديّت و البهآء عليک و عليها  ع‌ع
