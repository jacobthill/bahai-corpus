                                                             
هو الله
ای ثابت بر پيمان پريروز نامه اوّل را جواب مرقوم شد و اليوم نامه ثانی را نيز مختصراً جواب مرقوم می‌شود. کتاب حسينقلی سه سال پيش ملاحظه گرديد. جناب ابوالفضائل مشغول به اجوبه آن کتب هستند و جواب مرقوم می‌شود. شما در حواشی آن الحاقات و تحريفات و مغالطات و اجحافات او را درست مرقوم نمائيد و به نفوس طالبه در آن سامان بيان کنيد و کمر همّت بربنديد تا نفوس از اين اوهام منحوس نجات يابند، اقلّاً امر محسوس را انکار ننمايند، انّک لا تهدی من احببت ولکنّ اللّه يهدی من يشآء. الحمد للّه اهل فساد هميشه خائب و خاسر و خيرخواهان اهل اللّه همواره مظفّر و منتصرند و عليک البهآء الأبهی. ع ع
