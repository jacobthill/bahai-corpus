
                    هُو اللّه
يا امة اللّه المهيمن القيّوم،  مکتوب شما وصول يافت و
احزان شما سبب تأثّر شديد گشت  نظر بملکوت اعلی کنيد
تا احزان روح و ريحان گردد  و افسردگی و پژمردگی نشاط و
انبساط و آزادگی و آسودگی شود در هر دم مذکوری و در
خاطر موجود  گمان منما که فراموش گردی استغفر اللّه
فراغت از ذکر تو محالست  همواره تضرّع و جزع و مناجات بدرگاه
احديّت در هويّت قلب مينمايم که بآنچه سزاوار اين نسبت
مبارکه بآن شهيد مجيد است موفّق گردی  لهذا دلشکسته
مباش و در گوشه‌ئی منشين اميدوار باش و مسرور که بچنين
موهبت اين نسبت موفّق و مؤيّد گشتی  بايد جميع اماء رحمن
را منجذب و مشتعل و متذکّر و متوجّه و ناطق نمائی شمع
       انجمن کنيزان الهی گردی  و قوّه نابضه
           در شريان امآء رحمانی و عليک
             التّحيّة و الثّنآء  ع‌ع
