
                     هُو اللّه
ای امآء رحمن، فضل و موهبت حضرت يزدان تاجی
از موهبت کبری برهامه شما نهاد که گوهر درخشنده‌اش
هدايت اللّه و جواهر رخشنده‌اش محبّت اللّه است
لهذا بايد در هر نَفَس صد هزار شکرانه نمائيد و سجده
دوگانه بدرگاه خداوند يگانه بجا آريد تا پرتو اين فيض
جليل روز بروز مزيد گردد  و درخشندگی آن گوهر تابان
ازدياد يابد  همواره بآستان خداوند يگانه نماز آرم
و عجز و نياز نمايم که تأييد پی در پی رسد و انوار توفيق از
افق غيب بتابد  و عليکنّ التّحيّة و الثّناء  ع‌ع
