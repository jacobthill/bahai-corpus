
                 هُو اللّه
ای کنيز مبارک بهآءاللّه،  بلقيس قديمرا تخت و تاجی
از طلای قشنگ و سنگ خوشرنگ بود و عاقبت آن نيز
بباد رفت زيرا از خاک بود و بخاک برگشت  ولی تو بکوش
تا تاجی متلئلأ بجواهر ملکوت ابهی بسر نهی و بر سريری
از اوج اثير نشينی و آن نطق گوياست که زبان و بيان
بگشائی و تبليغ امر اللّه نمائی و چنان ناطق گردی که عموم
نسآء حيران گردند که اين چه فضل و کمالست حقّا که
اين کنيز حضرت بهآءاللّه است  ع‌ع
