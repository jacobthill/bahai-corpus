
هوالأبهی
ای متضرّع الی اللّه دست عجز و نياز به درگاه حضرت پروردگار بنده‌نواز برافراز و به آواز حنين بگو ای بی‌انباز و کارساز بی‌نياز مالک انجام و آغاز، اين اسير را مجير شو و اين فقير را دستگير از زندان طبيعت نجات ده و به ايوان حقيقت هدايت کن در بند آب و گليم و در دام خواهش دل، ما را در پناه الطافت جای ده و در ظلّ فضل و احسانت مأوی بخش از ذلّت کبری در اولی و اخری رهائی ده و به عزّت عقبی و بزرگواری روحانی در دو سرا فائز فرما توئی مقتدر و توانا.  ع ع
