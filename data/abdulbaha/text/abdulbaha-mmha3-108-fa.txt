   ای عبدالقادر ، حضرت قادر توانا چون نظری بر عبد ناتوان اندازد
معدن قدرت گردد و منبع قوّت ، چنگش روئين گردد و جنگش آفت
شير عرين ، در ضعف اگر پشه بود در قوّت باز اشهب گردد ، در
ناتوانی اگر مور نحيف بود در توانائی پيل عظيم شود ، قوای ملک
هستی را مقاومت نمايد و انقلابات امکانی را مصادمت نمايد . پس تو
چون در ظلّ قادر حقيقی وارد توانا باش و مطمئن و دانا که روز بروز
بر قوّت ايمانت افزايد و البهاء عليک .
