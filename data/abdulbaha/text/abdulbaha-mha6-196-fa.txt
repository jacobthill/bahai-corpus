
                      هُواللّه
ای همنام،  هميشه مسرور و شادکام باشی ولی اين نام را
معنی و ظهوری بايد و حقيقت و شئونی شايد چه که معنی
اين اسم شير ژيانست و صفت او شجاعت بی پايان ولی
مردانگی بدرّندگی نه  و شجاعت بضرب و قوّت نيست
بلکه مردانگی و فرزانگی بآزادگيست اگر چنانچه بقوّت
الهيّه از چنگ نفس امّاره نجات يابی رستم دستانی و
ملازم آستان و الّا اگر تهمتن گردی يا پيلتن و يا روئين تن
         اسيری و ذليل و حقيری و کليل جبانی
      و پر هراس و خائفی و پر وسواس	ع ع
