
                     هُو الأبهی
ای امة اللّه منسوب خادم درگاه الهی،  حمد کن خدا را
که در اين ايّام در عرصه وجود موجود شدی و در حيّز
شهود مشهود گشتی  مؤمن بآيات اللّه شدی  و چشم
ايقان گشودی  توجّه الی اللّه نمودی  و توسّل بعروة
الوثقی کردی  منسوب خادم آستان حضرت رحمن بودی
اين کلّ از فضل بيمنتهای حضرت يزدان پاک است که بآن
فائز و مؤيّد گشتی  اين بانگ سروش محض فضل است و جود
و اين تعطّفات از شيم فائضهء ربّ البيّنات بر لطائف موجودات
است که استفاضه از حقيقة جامعه نموده‌اند و افاضه مينمايند
          و البهآء عليک و علی اماء الرّحمن  ع‌ع
