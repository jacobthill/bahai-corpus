
       هُو اللّه
ای پروردگار اهل بها را در هر موردی تنزيه و تقديس
بخش و از هر آلودگی پاکی و آزادگی عطا کن و از ارتکاب هر مکروه
نجات ده و از قيود هر عادت رهائی بخش تا پاک و آزاد باشند
و طيّب و طاهر گردند سزاوار بندگی آستان مقدّس شوند و لايق
انتساب به حضرت احديّت از مسکرات و دخان رهائی بخش
و از افيون مورث جنون نجات و رهائی ده و به نفحات قدس مأنوس
کن تا نشأه از باده محبّت اللّه يابند و فرح و سرور از انجذابات به
ملکوت ابهی جويند چنانچه فرمودی :
" آنچه در خمخانه داری نشکند صفرای عشق
زان شراب معنوی ساقی همی بحری بيار "  ع ع
