
هُو اللّه
ای زائر مشکين نفس،  حمد کن خدا را که بزيارت تراب مقدّس فائز شدی
و خاک آستانرا کحل البصر ديدگان نمودی فرح و سرور يافتی و بملکوت نور
مرور کردی قدر اين فيض و فوز بدان و خوض در اين دريای بی‌پايان نما
تا بلئآلی اسرار که در قعر اين بحار مستور و مکنونست پی بری از خدا خواهم نتائج
و آثار تشرّف بروضه مقدّسه ظاهر و آشکار گردد و در آن اقليم نفحات جنّة
النّعيم وزَد و نسيم موهبت از مهبّ عنايت مرور کند و يارانرا سراپا حلّه سرور
بپوشاند و سبب اين حظّ  موفور تو باشی و عليک البهآء الأبهی   ع‌ع
