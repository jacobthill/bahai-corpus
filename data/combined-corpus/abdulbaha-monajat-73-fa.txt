
هُو اللّه
ای خداوند بيهمتا ای ربّ الملکوت اين نفوس سپاه
آسمانی تواند امداد فرما و به جنود ملأ اعلی نصرت کن تا هر يک نظير
اردوئی شوند و آن ممالک را به محبّت اللّه  و نورانيّت تعاليم
الهی فتح کنند ای خدا ظهير و نصير آنها باش و در بيابان و کوه
و درّه و جنگلها و درياها و صحرا ها مونس آنها باش تا به قوّت ملکوتی
و نفثات روح القدس فرياد زنند توئی مقتدر و عزيز و توانا و توئی
دانا و شنوا و بينا .    ع ع
