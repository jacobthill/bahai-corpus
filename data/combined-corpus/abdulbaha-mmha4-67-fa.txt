 
                   هوالابهی
ای ورقهء خَضِرهء نَضِرهء مستبشره از مصيبت کبری اگر صد هزار سال ناله و فغان
    کنيم و آه و زاری آغاز جامه پاره کنيم و گريبان بدريم و اشک بريزبم و خاک
    بر سر بيفشانيم و بسوزيم و بگدازيم اين درد درمان نيابد و اين زخم التيام
    نپذيرد و اين شعله ننشيند . پس بايد خود را در هر نفسی عازم عالم عدم ديد
    و به امری قيام نمود  که سبب  حيات  باقيه  گردد و علّت صعود و فوز به
    ملکوت و مشهد لقا شود و البهآء عليک . ع ع
