                                                           
... باری اليوم اعظم امور تبليغ امر اللّه است و نشر نفحات اللّه و اين به بيانست و جوهر تبيان. به طبع کتب و نشر الواح حاصل نگردد بلکه طبع و کثرتِ الواح در دست سبب شکست قدر آثار اللّه گردد. ملاحظه فرما که قرآن چون طبع شد در دکان عطّاری دوا پيچيدند و همچنين ملاحظه فرما که چه‌قدر طبع شد و نشر گرديد و در دست ملل سائره افتاده و تلاوت نمودند هيچ شنيدی که نفسی از تلاوت قرآن مؤمن به حضرت رسول روحی فداه شد خواه از نصاری خواه از يهود خواه از سائر طوائف. پس معلوم گرديد که به بيان و تبيان هدايت شدند نه نشر کتاب و تفريق الواح و طبع آثار لهذا آثار الهيّه را بايد قدر و حيثيّتی گذاشت...
