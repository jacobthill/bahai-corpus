
هُو اللّه
ای مقتبسان نار محبّت اللّه، حضرت موسی عليه السلام
چون بوادی ايمن شتافت شعله طور ديد و لمعه نور مشاهده نمود
اقتباس نار محبّت اللّه از شجره مبارکه کرد ولی ديگران از اين
فيض محروم و از اين فضل مهجور حال الحمد للّه بفضل و موهبت
الهيّه آتش موسی نور هدی در شجره حقيقت جمال ابهی جلوه
نموده جميع ياران از آن مه تابان اقتباس انوار نموده‌اند 
چه قدر فرق در ميان است سبطيان ميگفتند که حضرت
موسی مشاهده انوار نمود و بما خبر داد حال اهل حقيقت
فرياد ميزنند که نور الهی آفاق را روشن نمود و ندای
ربّانی از شجره حقيقت بمسامع شرق و غرب
رسيد شکر اين فضل نامتناهی نمائيد و بآنچه سزاوار اين هدايت
کبری است قيام کنيد و عليکم البهاء الابهی عبدالبهاء عباس   
