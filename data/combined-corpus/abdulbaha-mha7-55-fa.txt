
                     هُو اللّه
ای امة الله،  حضرت اسم اللّه نهايت نعت و ستايش از شور
و وله و جذب و شوق و اشتعال آن ورقه روحانيّه مينمايند
که فی الحقيقه شعله ربّانيّه است و جذبه روحانيّه بمحبّت
اسم اعظم رخی افروخته و جان و دل سوخته شب و روز آرام
نگيرد و صبر و قرار نپذيرد  و راحت و آسايش نجويد و جز در
راه حقيقت نپويد  و از ما سوی اللّه دست و دامن بشويد
و راز معرفت اللّه گويد  و در سبيلش پويد  اين اوصاف انشاء
اللّه در اماء رحمن مشهود و آشکار مشاهده خواهد شد و
اميد است که چنين است  الحمدللّه خوان نعمت رنگين است
و اين بساط پرتزيين است  و دوره بهشت برين است  طوبی
للفائزين بشری للواصلين  و يا طرباً للمشتاقين بخٍّ بخٍّ للثّابتين
          و عليک و التحيّة و الثّنآء  ع‌ع
