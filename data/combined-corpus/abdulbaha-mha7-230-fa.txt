
                   هُو اللّه
ای ورقه موقنه،  مکتوب شما رسيد مضمون مفهوم
و معلوم گرديد  از خدا ميطلبيم اماء الرّحمن را بر لوازم يوم
ميثاق و نتائج محبّت نيّر آفاق موفّق فرمايد در هيچ وقت
از تضرّع و ابتهال بدرگاه ذو الجلال فراغتی نه که ای پروردگار
کنيزان را قوّه تميز بخش و اماء را مطلع آثار تقديس کن
قلوب را بمحبّتت مأنوس کن  و ارواح را بموهبتت مألوف
کلّ ساجد تواند و ناظر بتو  ولی آفتاب تأييدت بر هر سری
پرتو افکند حقيقت تنزيه شود و از آيات توحيد گردد باری
فراموش نشده و نخواهی شد  انشاء اللّه بآنچه سزاوار اليومست
          موفّق گردی  و البهآء عليک  ع‌ع
