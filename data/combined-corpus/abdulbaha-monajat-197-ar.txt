
هُو الابهی
ای پروردگار ای مهربان اين دوستان معتکف
آستانند و اين ياران از حرارت محبّت شعله سوزان به ياد تو چون
بحر موّاجند و در انجمن توحيد چون سراج وهّاج هر يک موجی
در بحر عنايتند و هر يک دُرجی از لئالی هدايت در سحر گاه
با دلی آگاه بگريند و بزارند و در شبانگاه به ياد جمالت بخوابند
و بيارامند توئی بخشنده و مهربان و توئی پاينده و رحمن  ای
بی نياز مردگان را بيامرز و بازماندگان را بنواز درماندگان را درمان شو
و آزادگان را پناه و امان از قصور در گذر و ذنوب ببخشا تو ستّاری تو آمرزگار .  ع ع
