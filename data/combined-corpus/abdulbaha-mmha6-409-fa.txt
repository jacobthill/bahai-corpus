                                                               
هو الابهی الابهی
ای سلاله نفس مبارک مؤمن باللّه، پدر هرچند از اين خاکدان سفر کرد و به آستان جليل اکبر توجّه نمود ولی ترا به جای خويش مستقرّ نمود تا چون پدر شب و روز به ذکر ربّ بشر مستبشر گردی و تحصيل عرفان نمائی و به حقيقت تبيان پی بری. پس جميع افکار مختلفه را جمع و هموم متنوّعه را همّ واحد و قصد واحد نما تا توانی از عهده بندگی آستان مقدّس درآئی، اگرچه اين عبوديّت ثقل اعظمست و امانت کبری، کمرها را شکسته و قوای عظيمه را مضمحلّ نموده از آن جمله کمر عبدالبهآء به جمالش قسم که بکلّی منکسر گشته. ع ع
