
هُو الابهی
ای بهاء ابهی ای شمس حقيقت ملأ اعلی ای نيّر اعظم ملکوت غيب
اخفی اين بندگان الوارت شيفته روی تواند و آشفته موی تو سر مست
جام تواند و می پرست ميکده مدام تو بسته دام تو اند و مرغ
شباهنگ بام تو گلهای چمن تو اند و سبزه جويبار گلشن تو
تأييد و توفيق بخش که در راه محبّتت جانفشانی نمايند و در ظلّ عنايتت
کامرانی  ای يزدان مهربان توانائی ده تا به خدمت امرت قيام
نمايند و بينائی بخش تا اسرار احديّتت کشف کنند وقوّت نطق عنايت
کن تا به ثنايت مشغول گردند و در ظلّ الطافت محفوظ .     ع ع
