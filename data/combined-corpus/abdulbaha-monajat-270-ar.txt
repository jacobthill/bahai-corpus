
هُو اللّه
پروردگار مهربانا ياران سر گشتهء کوی تو اند و دلبسته روی
تو مشتاق ديدارند و گرفتار حسرت و حرقت بيحدّ و شمار سوی تو
پويند روی تو جويند راز تو گويند تأييد فرما توفيق بخش تا در
عبوديّت استقامت نمايند و به خدمت پردازند محفل انس بيارايند
و در ظلّ عنايت بياسايند و به قربانگاه عشق بيايند و روی و موی
به خون خويش بيالايند ای دلبر آسمانی ياران شايان عنايت و
مهربانی و تو دانی آنچه خواهی می نمائی عون توئی صون توئی 
بخشندهء دو کون توئی انت التّوّاب الرّحيم .     ع ع
