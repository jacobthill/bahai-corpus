 
هُو اللّه
ای پروردگار ستايش ترا که اين بينوا را بانوا کردی و
اين مستمند را به گنج روان دلالت فرمودی اين قافله گمگشته را
به کعبه مقصود هدايت فرمودی و اين ماهی تشنه لب را از معين
عين تسنيم نوشانيدی پس اگر در دهان صد هزار زبان بگشايم
و به هر زبان حمد و ستايش تو نمايم از عهده شکر الطافت
در نيايم که چنين موهبتی مبذول فرمودی و چنين احسان رايگان
داشتی  ای يزدان مهربان ثابت نما و نابت کن مستقيم فرما
و در محفل اسرار همدم و نديم کن ای کريم توئی صاحب فضل
عظيم انّک انت الرّحمن الرّحيم .  ع ع
