                                                               
هو اللّه
ای سلاله حضرت ابراهيم جناب خطّاط خطّی مرقوم نموده‌اند و ستايش زائدالوصف از محبّت و انجذاب قلب تو فرموده‌اند که فی‌الحقيقه اين شخص آيت حضرت خليل است و ثابت و راسخ بر امر ربّ جليل، در سبيل الهی جانفشانی نمايد و باديه‌پيمائی، سبب گرمی احبابست و ساعی در اجتماع و الفت اصحاب. اين خبر سرور پرور بود که الحمد للّه آثار الطاف مخصوصه که در آيه مبارکه قرآن می‌فرمايد ظاهر و باهر قوله تعالی يا بنی اسرائيل اذکروا نعمتی الّتی انعمت عليکم و انّی فضّلتکم علی العالمين. اميدوارم که سرّ اين آيه مبارکه در اين عصر مجيد جمال ابهی روحی له الفدآء ظاهر و آشکار گردد و هرچه سلاله حضرت خليل تا به حال ذلّت کشيدند تلافی مافات شود. باری احبّای الهی را در آن صفحات به بشارات مشعوف و مسرور نما و چنان به جذب و وله آر که آيات بيّنات طلوع مجلّی طور گردند و عليک التّحيّة و الثّنآء. ع ع
