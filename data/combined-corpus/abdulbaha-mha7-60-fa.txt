
                       هُو اللّه
ای امة الله،  خدماتت در درگاه الهی واضح و مشهود و زحماتت
در بساط رحمانی آشکار چون نار موقود در ليالی بود خوشا
بحالت که بخدمات احبّاء اللّه عمر گرانمايه را صرف نمودی
و در زحمات اسرآء و مسجونين مشقّت کبری کشيدی  چه که
خدمت احبّای الهی خدمت حقّست و مشقّت دوستان
رحمانی عين موهبت.  شکر حضرت احديّت را که در بين اماء
رحمن ورقاتی مبعوث شده‌اند که بزحمات بندگان الهی
مفخرت دارند و مشقّات خدمات را راحت و نعمت ميشمرند
                                              ع‌ع
