                                                               
... همچنين جناب پروفسر برکت‌اللّه هندی را از قبل من نهايت اشتياق ابلاغ دار و بگو که خداوند مهربان محض لطف و عنايت توفيق عظيم به تو داده و ترا به آن ديار فرستاده تا سبب انتشار انوار گردی. انسان بايد در بوستانی تر و تازه پر طراوت و لطافت به طرّاحی گل‌های معانی و نشاندن نهال‌های رحمانی پردازد تا از اين باغبانی ثمره و فائده و برکت کلّيّه حاصل گردد زيرا اين حديقه جديده است و قوّت نشو و نما در آن واضح و آشکار است. اگر چنين همّتی فرمايد البتّه برکت‌اللّه برکت ملکوت ابهی گردد و اين اسم مطابق مسمّی شود. بگو در اين ميدان جولانی نما تا گوی السّابقون السّابقون اولئک المقرّبون را بربائی...
