
کاليفورنيا أمة اللّه المحترمه مسيس گودال و أمة اللّه
المنجذبه مسيس کوپر عليهما بهاء اللّه الابهی
 هُو اللّه
ای دو نفس مؤمن مبارکه، چند سال است که مخابره مقطوع
و مراوده ممنوع بظاهر نه خبری و پيامی و نه نامه‌ئی و نه سلامی
ولی روابط معنويّه محکم و متين و از گلشن وجدان دوستان نفحات
خوش معطّری استشمام ميشد و اين سبب تسلّی قلوب بود. حال
الحمد للّه طريق مخابره مفتوح و عنقريب وسائل ملاقات موجود
خواهد شد لهذا بنگارش اين نامه مختصر پرداختم و جميع ياران
و اماء رحمان را که غائب حاضرند خطاب مينمايم که آنچه در الواح
حضرت بهاءاللّه پيش از پنجاه سال مصرّح و منصوص بود اين
ايّام محقّق و مشروح گشت مراجعت بالواح کنيد علی الخصوص
سوره هيکل و خطاباتيکه بملوک و سلاطين ارض شده ملاحظه
نمائيد که چه معجزه‌ئی اعظم از اين. ابداً نفسی را گمان چنين نبود که
نفوسی از ملوک که زلزله بر آفاق انداخته و در نهايت اقتدار
موجود خطاب بهاءاللّه صادر و اخبار بوقائع اليوم صريح و واضح
با وجود اين نفوس بيدار نشدند باری حال وقت آنست که تعاليم
حضرت بهاءاللّه در آن ديار انتشار يابد و جميع خلق مستعدّ
تأسيس صلح عمومی گردند و رايت وحدت عالم
انسانی بلند شود جميع ملل و نحل در سايه خيمه توحيد راحت و 
آسايش يابند و عليکما التّحيّة و الثّناء عکّا ١٨ اکتوبر ١٩١٩
