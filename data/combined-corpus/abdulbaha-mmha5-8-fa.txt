                                               
... امّا قضيّه رفع سجن عبدالبهاء که به نهايت آرزو از حقّ خواسته بودی اين سجن نيست صحراست اين زندان نيست ايوان است عبدالبهاء را آرزو چنان است که در سبيل عبوديّت جمال ابهی سر دار بيارايد چه جای آن که خلاصی از سجن جويد احبّای الهی بايد به تضرّع و زاری به درگاه احديّت عجز و نياز آرند که اين بنده ذليل را در مشهد فدا عزيز فرمايد اين است آمال من و اين است آرزوی من آن نفوس مقدّسی که عبدالبهاء به بندگی ايشان عزّت ابدی جويد جميع نهايت مصائب و بلايا را تحمّل فرمودند آيا سزاوار است و مقتضای وفا که من راحت و آسايش طلبم و يا آزادی از سجن جويم لا واللّه ليس هذا وفاء فی امراللّه...
