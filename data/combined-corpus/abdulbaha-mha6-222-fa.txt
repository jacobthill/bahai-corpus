
                      هُواللّه
يا من تشبّث بذيل الميثاق،  غزل پر حلاوت قرائت گرديد
در نهايت بلاغت است قريحه انسان بمثابه ارض طيّبه است
که در باطن طبقاتش آب خوشگوار موجود و در عروقش
مياه عذبه سلسبيل جاری و ساری هر چه بکاوی و حفر
نمائی بيشتر و لطيفتر و گواراتر نبعان نمايد و اين نقر
و حفر و کاوش عبارت از کوشش و مداومت در تنظيم
اشعاری چون درّ نظيم است لهذا در وقت راحت فکر
هر دم بمحامد و نعوت حضرت مقصود مشغول شو تا
ماء معين و تسنيم و سلسبيل از قريحه جاری گردد   ع ع
