
                       هُواللّه
ای مظهر هدايت، بنام هدايتی و بعنوان صاحب حکمت
و طبابت انشآء اللّه جامع هر دو صفت و منقبت باشی
يعنی فضيلت و منقبت انسانی در جمع بين اين دو موهبت است
چه که هدايت طبابت روحست و سبب فتوح جان را
درمانست و دل را داروی روح و ريحان و حکمت چون
اشراق روحانی نمايد هدايت شود و چون انوارش سطوع
بر جسم کند طبابت گردد پس جامع اين دو صفت و حائز
اين دو منقبت که در اصل جوهر وحدتست و نظر بعوالم
معنی و صورت در دو حقيقت ظاهر شخص کاملست ولی
بايد بآنچه شرط اين دو صفت است قائم گردد انشآء اللّه تو
                    قائم هستی    ع ع
