                                                               
... خداوند مجيد در قرآن کريم می‌فرمايد و کلّاً نمدّ هؤلآء و هؤلآء من عطآء ربّک يعنی عطای پروردگار امداد است و سبب هدايت و ارشاد. شکر کن خدا را که پرتوی از فيض ابدی در دل داری و کلاه پادشاهی در جهان نورانی بر سر. مورد عنايتی و مظهر فضل و موهبت و معرض سطوع شعاع هدايت. خوی دلجويت سبب فرح و سرور ياران الهيست و عارض مه‌رويت معرض بشارات نامتناهی. نفس مشکينت معطّر است و نفس نازنينت در اين انجمن محبوب و مشتهر. ملاحظه نما که چگونه منصور و مظفّری. جناب امين ستايشی زايدالوصف از آن مشتاق جمال رحمن نموده‌اند که خلقش بهشت برينست و حلقش مانند شهد و شکر پرحلاوت و شيرين. در هر دم از شبنم سحاب عنايت طراوتی دارد و در هر نفس از نسيم جانپرور هدايت لطافتی. اين توصيف و تعريف سبب تأليف قلوبست، در تأليف قلوب تفريح نفوس...
