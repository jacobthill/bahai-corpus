
                      هُوالأبهی
يا من استظلّ فی ظلّ الطاف اللّه، مراسلات شما واصل
و سبب روح و ريحان گرديد از تأييدات غيبيّه اميدوارم
که از هر در درآئی بتأييدی موفّق و مؤيّد گردی و چنان
بنار موقده الهيّه بر‌‌افروزی که جهان سوز گردی و
ليس هذا علی اللّه ببعيد. نسيمی را حياتبخش نمايد و
قطرات بارانرا محيی بقاع و کوه و دشت موجی را درفشان
کند و فتيله و دهنی را ساطع و درخشان چون از جمادی
چنين کمالی ظاهر کند عجبا از انسان و عالم روح و فؤاد
چه ظاهر نمايد پس هر چه بخواهی از حضرت دوست بخواه   ع ع
