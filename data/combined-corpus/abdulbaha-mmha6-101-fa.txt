                                                         
هو الابهی
ای نهال بوستان محبّت اللّه خوشا به حال تو خوشا به حال تو که از صلب چنين پدری بوجود آمدی و در آغوش چنين مادری پرورش يافتی که در مهد صباوت از ثدی محبّت اللّه شير خوردی و در سنّ طفوليّت در حضن معرفت اللّه تربيت شدی. اين والدين آن والدين است که می‌فرمايد و اعبدوا اللّه و لا تشرکوا به شيئاً و بالوالدين احساناً و حقوقشان با حقوق ربوبيّت مقارن کرده. از خدا به تمام تضرّع و ابتهال بخواه که موفّق فرمايد که به شکر اين عنايت آنها قيام نمائی و البهاء عليک. ع ع
