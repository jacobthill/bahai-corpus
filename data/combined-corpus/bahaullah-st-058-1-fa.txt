هو الحي
 
مريما مهدی با يک قبضه صمدی و يک دکله محمدعلی واصل و عايد بغداد شد  مع خبرهای غير جديد غير بديع يک جهان گوش بايد تا اين سروش بشنود  جميع حکايات از مرحوم صدر است و رواياتشان از ناظم غير مناظم و ديگر حزن شما را نمود که از مفارقت و فوت ابناء مغموم و مهموميد و اين به غايت بعيد است زيرا که شما به فضل اللّه از خمخانه نور مشروب گشته ايد و از خمر طهور مرزوق شده ايد  جميع نسبتها بتو منسوبند و تمام ارواح به تو مرجوع ديگر کدورت از چه داريد و از چه محزونيد آيا شنيده ايد که بحر از فراق نهری گريان شود و يا شمس در پيّ نجمی هراسان گردد غفلت را از سر ببر تا سر إِنَّا إِلَی اللهِ رَاجِعُونَ برافروزی. خلع بديع جامع کل شيء‌است زيرا که در خلقت جديد نقص راه ندارد تا فتبارک اللّه احسن الخالقين باطل نماند و عاطل نگردد، بيش از اين گفتن مرا دستور نه. و التکبير علی الجميع. 