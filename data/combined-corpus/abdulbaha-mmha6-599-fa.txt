                                                               
هو الابهی
ای ثابت بر پيمان حمد کن خدا را که جبينی از انوار ساطعه آفتاب عهد روشن داری و لسانی به ستايش الهی چون مرغ گلزار و چمن. نظر عنايت شامل است و غيث رحمت هاطل. آن اخوان الحمد للّه در يوم ظهور ملحوظ به عين عنايت مجلّی طور بودند و در عصر ميثاق مشهور آفاق. از فضل غيرمتناهی الهی رجا می‌نمائيم که از اثر تضرّع و ابتهال صبحگاهی در حصن حصين و کهف امين محفوظ و مصون مانی. آن ذات محترم آنچه در حقّ آقا غلام حسين ممتحن مجری فرمودند سبب نهايت روح و ريحان گشت. اين عمل مجرّد حسبةً للّه است و مفاد آيه مبارکه انّما نطعمکم لوجه اللّه. البتّه اين شجر مثمر گردد و اين مبادی نتائج مستحسنه بخشد. باری دعا می‌کنيم که مؤيّد و موفّق گردند و عليک التّحيّة و الثّنآء. ع ع
