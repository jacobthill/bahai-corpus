
هُو الابهی
پروردگارا پاک کردگارا اين ورقه خضره نضره که در رياض
محبّتت روئيده و در حديقه معرفتت از شجره عنايت دميده چشمش
به افق الطاف بی پايان باز است و قلبش در خلوتگاه راز محرم
و با واقفان راز دمساز و همراز از ملکوت ابهايت تأييدی بفرما
و ازجبروت اعلايت توفيقی عنايت کن که بر عهد و ميثاقت مستقيم
و بر قرار ماند و بر پيمان و ايمانت ثابت و استوار رَبِّ وَفِّقْها عَلی 
ما تُحِبُّ و تَرْضَی إِنَّکَ أَنْتَ الْکَرِيْمُ الْوَهّابُ .   ع ع
