
هُو اللّه
ای خداوند اين کنيز مستمند را در ملکوت خويش قبول نما و به فيض ابدی
محفوظ فرما جام عشق بنوشان و نور عرفان بخش در چشمه ايّوب غوطه ده
و از محن و آلام اخلاق بشری شفا بخش پرتوی از صفات خويش مبذول فرما
آسمانی کن ربّانی نما نفثات روح القدس بدم به روح وحدت عالم انسانی
زنده نما لسان ناطق ده قلب فارغ بخش حجج و برهان الهام کن و سبب
هدايت نفوس فرما توئی مقتدر و توانا و توئی کريم و رحيم و دانا .  ع ع
