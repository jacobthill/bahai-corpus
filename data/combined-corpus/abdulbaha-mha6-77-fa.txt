
 			هُواللّه
ای امة اللّه المنجذبه، جناب امين حاضر و اين عبد بها را
اخطار مينمايد که امة اللّه المقرّبه فائزه رجای ذکری دارد
چون امين نهايت رضايت از شما دارد و اصرار ميفرمايد
لهذا من مجبور شدم که بخطّ خويش بنگارم باری اين ايّام
آن صفحات استعداد عجيبی پيدا نموده اگر اماء الرّحمن
اتّحاد و يگانگی حاصل نمايند و بمحبّت آميزش کنند و
از يکديگر ستايش نمايند و بخدمت پردازند و تبليغ نمايند
در اندک زمانی انتشار عجيبی حاصل گردد جناب آقا سيّد
            صادق را بجان و دل مشتاقيم   ع ع
