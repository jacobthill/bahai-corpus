 
هُو اللّه
ای بنده جوينده يابنده يزدان، باديه طلب پيمودی و مجاهده فرمودی
سرّ حقيقت تحرّی نمودی تا آنکه پرتو هدايت درخشيد و چشمه معرفت
جوشيد عين اليقين جاری شد و حقّ اليقين حاصل گشت نور
مبين مشهود شد و روح مخمود نار ذات الوقود گشت سرّ وجود ظاهر
شد و حقيقت شهود پرده برانداخت پس بشکرانه پرداز و روش و سلوکی
گير که يگانه بنده خداوند يکتا گردی و بيگانه از نفس و هوی و عليک التّحيّة الثّنآء   ع‌ع
