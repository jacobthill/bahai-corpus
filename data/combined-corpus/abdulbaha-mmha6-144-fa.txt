                                                               
هو الابهی
ای ناطق به ثنای الهی خدمات فائقه آن جناب در درگاه احديّت مقبول و محبوب و زحمات مشکله متحمّله مذکور و معلوم. اگر در کور سابق من جآء بالحسنة فله عشر امثالها نازل الحمد للّه در اين کور اعظم صد هزار امثال مقدّر و مقرّر. اگر حال عظمت خدمات امر در انظار مشهود نه عن‌قريب ظاهر و عيان و مشهود و نمايان گردد و همچنين حقيقت اين الطاف در ملکوت ابهی محقّق شود. نموّ و نشو و علوّ و نضر و اوراق و زهر و بار و بر دانه در بطن ارض زير زمين نمودار نه بلکه در خارج که عالم اعلی و ملکوت اسمای اوست ظاهر و عيان گردد. ع ع
