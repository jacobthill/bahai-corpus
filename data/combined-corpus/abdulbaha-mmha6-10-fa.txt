                                                               
هو الابهی
ای مستشرق از شمس هدی هر رحمتی ممکن است که به استعداد و استحقاق و لياقت و قابليّت افاضه گردد مگر فيض ايمان و ايقان که صرف موهبت و مجرّد عنايتست و از متعلّقات يختصّ برحمته من يشاست. پس به حصول اين فضل لسان به شکرانه حضرت رحمن بگشا که به چنين موهبتی فائز شدی و به چنين عنايتی واصل. در چنين گلشنی داخل شدی و به چنين نعمتی نائل. از جام محبّت اللّه مست و مخمور شدی و از کوثر معرفت اللّه پر نشئه و شور. از بحر عطا لآلی غنا يافتی و بر گنج روان پی‌بردی و به وجه فاطر الأرض و السّموات توجّه نمودی و گوی سبقت و پيشی را از اعاظم علمای ارض ربودی. عبدالبهاء ع
