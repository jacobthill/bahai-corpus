	بنام خداوند يکتا 
جميع عالم از براى عرفان اين يوم مبارک خلق شده‌اند و از عدم بوجود آمده اين است آن يومى که معادله ننمايد بآنى از آن اعصار و قرون نيکوست حال نفسى که بعرفانش فائز شد و از انوارش منوّر گشت امروز روز خدمت و نصرت است و نصرت تبليغ امر او بوده و خواهد بود يا عبد الصّمد لعمرى اگر باين مقام اعلى فائز شوى بکلّ خير فائزى جهد نما که شايد از عرف بيان گمگشته را بافق رحمن هدايت نمائى اين است از اعظم اعمال نزد غنىّ متعال جميع امور در قبضهء اقتدار حق بوده و هست بيک کلمه بُعد را بقُرب تبديل فرمايد و فراق را بوصال و سمّ هجران را بشهد لقا اوست مهيمن و اوست مقتدر اگر ببصر حق مشاهده نمائى شهادت ميدهى که معادله ننمايد باين لوح آنچه در ارض مشاهده ميشود ان اشکر ربّک بهذا الفضل العظيم و قل الحمد للّه ربّ العالمين.
