                                                
هو الله
شيخ ‌الاسلام تفليس به خيال خويش ردّ نفيسی بر اين امر تحرير نموده و برهان واضح بيان کرده. رساله ردّيّه‌اش عيناً ارسال می‌شود. بسيار واهی و عبارات و کلماتش عاميست. بعضی احباب خواهش جواب نموده‌اند. اين عبد اوّلاً که جائز نيست که به معارضه اين‌گونه نفوس پردازم چه که سبب طغيان و قطع اميد و يأس آن شخص مصنّف می‌گردد و ثانياً آنکه از کثرت مشغوليّت به تحرير و تقرير و سائر امور عظيمه مهمّه فرصت ندارم. لهذا اگر چنانچه آن جناب را فرصتی هست مختصر جوابی مرقوم داريد در نهايت مدارا و ملائمت و جادلهم بالّتی احسن. به لسان ملاطفت صرفه باشد که ابداً سبب تأثّر او نگردد و اگر ممکن شود زود نگارش يابد چه که هرچه زودتر جواب داده شود مفيدتر است.
