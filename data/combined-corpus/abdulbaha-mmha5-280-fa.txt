
هوالله
ای ثابتان بر پيمان نامه مبارک ياران با نهايت رقّت تلاوت گرديد و به درگاه حضرت احديّت تبتّل و تضرّع شد که:
ای پروردگار اين ياران صادق را از امتحان فارغ کن و اين بندگان لائق را به عنايت خويش فائق نما هريک را جبل راسخ فرما و طود باذخ کن تاج عبوديّت بر سر نه و سلطنت ابديّه احسان کن وسعت معيشت بخش و عزّت ابديّه ارزان فرما توئی دهنده و بخشنده و مهربان و توئی آمرزنده و پذيرنده و عزيز و مستعان.  ع ع
