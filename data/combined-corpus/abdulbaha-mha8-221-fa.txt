 
هُو اللّه
ای موقن باللّه در جميع اوقات ملحوظ نظر عنايت جمال مبارک بوده و هستی
مطمئن باش و مستريح و ساکن از خدا بخواه که در کلّ احوال موفّق برضا باشی و
راضی بقضاء اين عالم هر قسم باشد ميگذرد و بساطش منطوی ميگردد و صبح
يقين ميدمد و بعالم مبين منتهی ميشود توکّل بر حقّ کن و توسلّ باو جو حال
حکمت مقتضی حضور نيست مکث بفرمائيد انشآء اللّه وقتش می آيد و 
خبر داده ميشود لکلّ شیء وقت معلوم و البهآء عليک      ع‌ع
