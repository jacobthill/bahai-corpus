                                                             
... و سجع اين عبد اشاره به اين است يا صاحبی‌السّجن أ ارباب متفرّقون خير ام اللّه الواحد القهّار. و همچنين ربّ السّجن احبّ اليّ ممّا يدعوننی اليه. اشاره به اکثر آيات سوره يوسف است. مختصر ذکر شد شما مراجعت به سوره نمائيد حقيقت بر شما ظاهر خواهد شد... و امّا آيه مبارکه من يدّعی امراً قبل اتمام الف سنه، بدايت اين الف ظهور جمال مبارکست و هر روزش هزار سال انّ کلّ يوم عند ربّک کالف سنة و کلّ سنة ثلاث مائة و خمسة و ستّون الف سنه. اين بيان الف که فرمودند مراد نهايت اعداد است چه که اعداد منتهی به الف می‌شود: يک و صد و هزار، بعد تکرار است. زيرا کور جمال مبارک غيرمتناهيست. بعد از آنکه احقابی بگذرد و بکلّی صحف و کتب و آثار و اذکار اين اعصار فراموش شود که از تعاليم جمال مبارک چيزی در دست نماند ظهور جديدی گردد والّا تا آثار و صحف و تعاليم و اذکار و اسرار و انوار جمال مبارک در عالم وجود مشهود نه ظهوری نه بروزی و نه صدوری...
