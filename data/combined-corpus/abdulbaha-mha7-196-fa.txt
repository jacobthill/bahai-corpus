
                  هُو الأبهی
ای ورقه مبارکه،  آتش اشتياقت شعله و اشراق نموده
و حرارتش بقلب عبدالبهآء تأثير نموده آنچه ناله و فغان کنی
حقّ داری و آنچه آه و زاری فرمائی بجا و عين صواب ولی در
اين ايّام حکمت اقتضا ندارد  لهذا اين عبد بالوکاله روی
و موی را بر خاک آن دو آستان نهاده در کمال ابتهال طلب
عنايت ميکنم و اميدوارم که نفحات طيّبه اين زيارت از
اين اقليم پاک بمشام آن ورقه نوراء برسد  و انشاء اللّه هر
وقتی که حکمت اقتضا کند اجازه داده ميشود و عليک البهآء
                                                 ع‌ع
