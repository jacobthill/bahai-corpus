
ای دو مؤمن باللّه خداوند بی‌مانند زن و مرد را
آفريده که با يکديگر در نهايت الفت آميزش نمايند و زندگانی کنند
و حکم يک جان داشته باشند زن و مرد دو رفيق و انيس هستند که
بايد در غم يکديگر باشند چون چنين باشند در نهايت خوشی و
شادمانی و آسايش دل و جان در اين جهان زندگانی کنند و در
ملکوت آسمانی مظهر الطاف الهی گردند و الّا در غايت تلخی
عمر بسر برند و هر دم آرزوی مردن نمايند و در جهان آسمانی نيز
شرمسار باشند پس بکوشيد که با يکديگر مانند دو کبوتر در آشيان
آميزش دل و جان نمائيد اينست خوشبختی در دو جهان
