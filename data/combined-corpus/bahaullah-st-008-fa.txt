هو المحبوب
حور بقا از فردوس علا آمد						     
هله هله هله یا بشارت
با چنگ و نوا هم با کاسه حمرا 					     
هله هله هله یا بشارت
با غمزه جانی با مزه فانی با رقص و نوا آمد			     
هله هله هله یا بشارت
با گیسوی مشکین با لعل نمکین از نزد خدا آمد		     
هله هله هله یا بشارت
دو طیف ز ابرویش صد تیر ز مژگانش بهر دل ما آمد		     
هله هله هله یا بشارت
جانها برهش دلها ببرش جمله فنا آمد				     
هله هله هله یا بشارت
با کفه بیضأ با گیسوی سودا چون اژدر موسی آمد		     
هله هله هله یا بشارت
این نغمه داودی از سدره لاهوتی باروح مسیحا آمد		     
هله هله هله یا بشارت
با جذب وفا با صون بهأ از مشرق ها آمد			     
هله هله هله یا بشارت
با نور هدائی از صبح لقا با طور سنا آمد				     
هله هله هله یا بشارت
این نغمه جان در نزد جانان از بلبل لا آمد			     
هله هله هله یا بشارت
با مژده وصلی این حور الهی از شاخه طوبی آمد		     
هله هله هله یا بشارت
این عاشق فانی این طیر ترابی در ره معشوق فدا آمد		     
هله هله هله یا بشارت
بر گردن عاشق سیف جفا از عرش وفا آمد			     
هله هله هله یا بشارت
این نامه قدسی با هد هد تازی از شهر سبا آمد			     
هله هله هله یا بشارت
این وجهه باقی ازامر الهی باید بیضأ آمد			     
هله هله هله یا بشارت
این باز حجازی با لحن عراقی ازساعد شاه آمد		     
هله هله هله یا بشارت
این طلعت غفاری با جذبه بهاجی از ساحت ادنا آمد	     
هله هله هله یا بشارت
این بلبل مغنی از گلبن قدسی با کف وصل آمد		     
هله هله هله یا بشارت
این ورقه نورأ از مدین روحا با نور و ضیأ آمد			     
هله هله هله یا بشارت
این شاهد یزدان این مست می جانان با جام تولا آمد		     
هله هله هله یا بشارت
آن صرف جمال حق آن جوهر اجلال حق باآیت کبری آمد	     
هله هله هله یا بشارت
آن طلعت مقصود آن وجهه معبود با رحمت عظمی آمد	     
هله هله هله یا بشارت
جانها به وصالش دلها به نثارش کان رّب علا آمد		     
هله هله هله یا بشارت

ابن ذکر بدیع از گلشن باقی آمد تا عاشقان جمال جانان آتش حب از دل و جان در کمال اطمینان به بدایع لحنهای خوش به آن مشغول شوند که شاید از جذبه آن عاکفان کعبه عرفان بشور آیند و وطن قدس الهی را فراموش نفرمایند.