	هو الذّاکر العليم 
لسان قدم اولياى خود را ذکر مينمايد و وصيّت ميفرمايد بآنچه سبب ارتفاع امر اللّه است جميع عالم از براى عرفان حق جلّ جلاله و خدمت امرش خلق شدهاند و چون آفتاب ظهور از افق عالم طالع و مشرق و مکلّم طور ناطق کلّ محجوب مشاهده شدند مگر قليلی ايشانند عبادى که در کتب الهى از قبل و بعد مذکورند عليهم بهاء اللّه و رحمته و عنايته الّتى سبقت الوجود حمد کن محبوب عالميان را که شما را مؤيّد فرمود بر اقبال و عرفان و موفّق نمود بشأنى که ذکرتان ازلسان عظمت جارى گشت اين است مقام بزرگ و رتبه عليا انشاء اللّه بر حفظش مؤيّد شويد و موفّق گرديد چه که سارقين در کمين بوده و هستند هذا ما اخبر کم به من قبل و من بعد انّ ربّکم الرّحمن لهو العليم الخبير . 
