	بنام داناى يکتا
امروز جذب احديّت ظاهر نفحات وحى بشأنى متضوّع که عالم وجود را معطّر نموده. يا حزب اللّه بايد بشأنى مشاهده شويد که سطوت قوم و ظلم آن نفوس ظالمه شما را محزون ننمايد. يک تغيير از عقب موجود و آنست امر محتوم الهى هر نفسى را اخذ نموده و مى نمايد. و اگر اين تغيير که موتش ناميده‌اند لوجه اللّه واقع شود هيچ فضلی به‌آن نرسد و هيچ مقامى به‌آن برابرى ننمايد و لکن در صورتى که روح در حين صعود از‌ما سوى‌اللّه فارغ و آزاد باشد. طوبى‌لک بما فزت فى هذا‌الحين بهذا‌اللّوح المبين اشکر‌‌و‌کن من الحامدين. 
