
                     هُو الأبهی
ای امة الله،  نامه‌ات در اين مقام وارد و ملاحظه گرديد
تبتّل و تضرّع بود و توجّه و تذکّر اليوم عظَمای رجال غافل
و تو آگاه  و علمای اقوام و ملل کور و تو بينا و با انتباه اقويا
اضعف ضعفا گشتند و توانان ناتوان شدند و اماء رحمن
مرد ميدان  اين چه فضل است و اين چه احسان و اين
چه لطف است و اين چه احسان منّت حيّ قيّومی را سزاست
که نساء را باقبال فخر رجال فرمود و اماء را بقوّت ايمان غالب
بر ابطال ميدان نطقی فصيح بخشيد و بيانی بليغ قلبی روشن
عطا فرمود و صدری ملهم جانی پر بشارت داد و وجدانی
در نهايت لطافت و نورانيّت  له الفضل و له الجود و له
الاحسان علی کلّ موجود  ع‌ع
