
... رسائلی که در جواب نفوس ناقضه ميثاق تا به حال احبّای الهی مرقوم نمودند محض اينکه شايد ناقضين منتبه می‌شوند و متذکّر می‌گردند و لعلّ يتذکّرون او يخشون و يرجعون الی اللّه و يبتهلون اليه و يبکون و يصرخون و ينوحون و يقولون فی العراء يا اسفا علی ما فرّطنا فی جنب اللّه به اين ملاحظه اجوبه مذکوره ضبط شد و نشر نگشت. حال ملاحظه می‌شود که سبب جسارت شده است. متحيّريم که چه کنيم. باری علی العجاله رساله بشری نشر شد و به اطراف ارسال فرموديد. شخص معهود ردّ نوشته است. جواب ردّ او را نيز نشر نمائيد بلکه متذکّر شوند. اگرچه مشکل است زيرا ادراک و اذعان و احساس از اين فئه مفقود شده است و مظهر فما لهؤلاء القوم لا يکادون يفقهون حديثا گشته‌اند. چيزی را که شعار خويش نمودند عناد و حسد و جحد و انکار و افترا. اين نفوس يعرفون نعمة اللّه ثمّ ينکرونها هستند. مکاتيبی اين شخص پيش به قزوين نوشته بود. خوب بود کسی ملاحظه می‌نمود و همچنين اشعار. باری آنچه می‌کنند به خود می‌کنند...
