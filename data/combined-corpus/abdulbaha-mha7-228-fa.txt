
                   هُو اللّه
ای ورقه موقنه،  شاخ و برگ هر شجری برشحات سحاب تر و
 تازه گردد و سبز و خرّم شود  امّا ورقات جنّت ابهی بفيض
غمام کبريا طراوت و لطافت بی‌منتهی يابد ابر بهاری و
فيض نيسانی چنان در فيضانست که دشت گلگشت گشته
و صحرا جنّت ابهی شده  تا توانی بکوش که در نهايت نضارت
روحانيّه و لطافت وجدانيّه و طراوت نورانيّه در عالم وجود
و عرصه شهود جلوه نمائی  و از نسيم حديقه ميثاق باهتزاز
          آئی  و عليک التّحيّة و الثّنآء  ع‌ع
