
 هو اللّه 
ای بنده الهی آنچه بفرزند هوشمند مرقوم نموده بوديد
ملاحظه گرديد لهذا جواب مرقوم ميشود. اهل بهاء
بايد مظاهر عصمت کبری و عفّت عظمی باشند
در نصوص الهيّه مرقوم و مضمون آيه بفارسی چنين است
که اگر ربّات حجال بابدع جمال بر ايشان بگذرند ابداً
نظرشان بآن سمت نيفتد. مقصد اينست که تنزيه و تقديس
از اعظم خصائص اهل بها است ورقات موقنه مطمئنّه
بايد در کمال تنزيه و تقديس و عفّت و عصمت و ستر
و حجاب و حيا مشهور اهل آفاق گردند تا کلّ بر پاکی
و طهارت و کمالات عفّتيّهء ايشان شهادت دهند زيرا ذرّه ئی
از عفّت اعظم از صد هزار سال عبادت در دريای
معرفت است و البهاء عليک من عبدالبهاء ع‌ع 
