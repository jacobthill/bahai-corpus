 
                      هوالابهی
ای مشتاق به نار هدايت الهيّه پرتوی از انوار جمال بی مثال تجلّی بر سيناء و
    طور و فاران نمود طور متلاشی شد و سيناء از سناء الهی روشن گشت و فاران
    به فوران آمد موسای حقّ بيهوش شد و نقبا و نجبا مدهوش  شدند و بنی
    اسرائيل  پريشان  گشت . حال به فضل و موهبت الهيّه شمس حقيقت از مشرق
    احديّت طالع شد و به انوار ظهور جهان وجود را روشن  و منوّر فرمود  و
    تجلّيات الهيّه عالم شهود را غرق انوار جمال مليک مقصود فرمود . فنعم ما قيل :
" وادی ايمن سراسر گلشن توحيد اولوب        چون که روشن ايلدی نور خدا سينای حقّ". 
پس حمد کن خدا را که به اين فضل اعظم فائز شدی و به اين موهبت
    حضرت ربّ جليل واصل شدی . ع ع
