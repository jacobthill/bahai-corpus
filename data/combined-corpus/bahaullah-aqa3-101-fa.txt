	بنام مظلوم آفاق 
از ‌قبل از قلم‌اعلی نازل که سماء مقام انسانى از دو نيّر روشن و منير و ‌آن امانت و ‌استقامت بوده و‌ خواهد بود و همچنين سماء مقام کنيزان حق به ‌يک نيّر روشن و منير و ‌آن‌ عصمت بوده  و‌ خواهد بود. حق مى‌فرمايد اى کنيزان من امروز روز ذکر و بيانست و امروز روز خدمت و عرفان جهد نمائيد تا از کوثر حيوان بيآشاميد و خود را بدوام ملک و ملکوت در ظلّ سدره ربّانيّه باقى و دائم مشاهده کنيد. انّه لهو‌الفضّال الکريم.
