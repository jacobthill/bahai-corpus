
هُو الابهی
پروردگارا آمرزگارا جمعی هستيم پريشان تو هستيم هر چند بيگانه ايم
ولی خويشان تو هستيم بی سر و سامانيم و بی چاره و بی درمان خستهء هر
تيريم و زخمی هر شمشير درمانی از داروخانه رحمتت عنايت فرما و مرهمی از
درياق فاروق اعظمت مرحمت کن تا اين دلهای شکسته را سلوتی حاصل
گردد و اين جانهای پژمردهء افسرده را راحت و مسرّتی ميسّر شود
اين شام احزان را صبح روشنی از پی در آيد و اين سمّ نقيع را 
شهد بديعی تسکين بخشد .  عبد البهاء ع
