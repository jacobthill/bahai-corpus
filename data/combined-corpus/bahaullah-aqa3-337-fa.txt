	باسم مقصود عالميان 
اى مرضيّه مطلع نور احدّيه ترا بعوالم باقيه الهيّه دعوت مينمايد بگوش جان نداى رحمن را بشنو و بتمام قلب و روان بشطرش توجّه نما هر که اليوم از اين خمر باقيه آشاميد بحيوة ابديّه فائز شد و هر که محروم ماند از هياکل فانيه عند اللّه محسوب گشت تا جمال قدم باسم اعظم ظاهر جهد نمائيد تا از فضلش بثمره آفرينش فائز گرديد و ثمره آن عرفان محبوب است جز ارواح مجرّده را از اين کأس قسمت نبوده و نخواهد بود نيکوست حال نفسى که بر صراط حبّش مستقيم ماند و از وساوس انفس خبيثه ممنوع نشد .
