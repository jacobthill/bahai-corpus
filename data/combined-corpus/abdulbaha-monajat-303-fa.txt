 
هُو اللّه
ای خدای يگانه غافلان آشنا را بيگانه شمرند و يار را اغيار پندارند
صبح هدايت را شام ظلمت تصوّر کنند و عين تسنيم را ماء حميم شمرند و بر ياران تو
ظلم و ستم نمايند درياق را سمّ لايطاق دانند و شهد جانپرور را تلختر از زهر
پندارند خدايا تو رها بخش و آگاه کن بيدار نما و هشيار فرما از ظلمات نجات ده
و به مرکز انوار هدايت فرما و أَخْرِجْهُمْ مِنَ الظُّلُماتِ إِلَی النُّورِ وَ اهْدِهِمْ إِلَی الْصِّراطِ 
الْمَمْدُوْدِ وَ أَدْخِلْهُمْ إِلَی الْمَقامِ الْمَحْمُودِ وَ ظَلِّلْ عَلَيْهِم اللِّوآءَ الْمَعْقُوْدَ بِأَنامِلِ قُدْرَتِکَ 
فِی هذَا الْعَصْرِ الْمَوْعُوْدِ إِنَّکَ أَنْتَ الْعَزِيْزُ الْوَدُوْدُ .  ع ع
