
الها معبودا مقصودا كريما رحيما جانها از تو و اقتدارها در قبضه قدرت تو، هر كه را بلند كنى از مَلَك بگذرد و بمقام وَرَفَعْنَاهُ مَكانًا عَلِيًّا رسد، و هر كه را بياندازى از خاك پست‌ تر بلكه هيچ از او بهتر، پروردگارا با تباه كارى و گناهكارى و عدم پرهيزكارى مقعد صدق ميطلبيم و لقاى مليك مقتدر ميجوئيم، امر امر تواست و حكم آن تو و عالم قدرت زير فرمان تو، هر چه كنى عدل صرف است بل فضل محض، يك تجلّى از تجلّيات اسم رحمانت رسم عصيانرا از جهان بر اندازد و محو نمايد، و يك نسيم از نسائم يوم ظهورت عالم را بخلعت تازه مزيّن فرمايد، اى توانا ناتوانان را توانائى بخش و مردگان را زندگى عطا فرما، شايد ترا بيابند و بدرياى آگاهيت راه يابند و بر امرت مستقيم مانند، اگر از لغات مختلفه
عالم عرف ثناى تو متضوّع شود همه محبوب جان و مقصود روان چه تازى چه فارسى اگر از آن محروم ماند قابل ذكر نه چه الفاظ چه معانی، اى پروردگار از تو ميطلبيم كلّ را راه نمائى و هدايت فرمائى توئى قادر و توانا و عالم و بينا.

