                                                               
هو الابهی
ای مهتدی به نار موقده الهيّه حضرت کليم چون از مدين اشتياق به سيناء اشراق بخراميد در شجره طور به لمعه‌ای از نور و شعله ظهور به هدايت کبری موفّق گشت و انّی اجد علی النّار هدی فرمود. حال ملاحظه فرما که نار حقيقت در اکثر اقاليم شعله برافروخت و پرده ستر و حجاب بسوخت و ندای الهی از فم رحمانی گوش‌زد شرق و غرب گرديد و تجلّيات رحمانيّه از جميع جهات به آيات واضحات اشراق نمود بشرقيّة غربيّه جنوبيّة شماليّه کلّ الجهات جهاتها. با وجود اين قوم مخموران و زمره مدهوشان چون خفّاشان کوران در ظلمات دهليز کدرانگيز محرومان و پنهان محشور شدند. زهی حسرت و اسف که مستعدّان به شعله‌ای محرم اسرار شدند و کاهلان با صد هزار لمعه محروم از مشاهده انوار. تو که فائز شدی شاد باش و شاد باش و البهآء عليک. ع ع
