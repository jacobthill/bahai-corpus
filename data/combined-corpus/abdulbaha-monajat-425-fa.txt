
هُو اللّه
ای دلبر آفاق اين جمع نساء ترا کنيزانند و از شدّت محبّت
اشک ريزان و از کمال شوق کف زنان و پاکوبان افروخته اند
و جان سوخته و از ما سِوای تو دو ديده دوخته ای دلبر مهربان
اين ورقات فانيات را پر شور و شعله نما تا از لمعه نور در صحرای
طور اقتباس کنند و رَبِّ أَرِنِی گويان يوم لقا را احساس نمايند
پروردگارا هر چند ايّام غيبت است ولی اين قرن عظيم ترا عصر ظهور است
و اين صحرای وسيع وادی ايمن و شعلهء طور پروردگارا فيض ابدی بخش
و فوز سرمدی ده تا به خدمت امرت قيام نمايند و آن کشور را به جليل
اکبر دلالت کنند توئی دهنده و بخشنده و مهربان .   ع ع
