
                      هُواللّه
ای بنده صادق جمال ابهی، الحمدللّه در اين سفر مؤيّد
و موفّقی و منصور و مظفّر لسان بتبليغ گشودی و حجّت
و براهين اقامه نمودی کشف حجاب فرمودی و ببيان
عظمت امر اللّه لب گشودی و در ميدان محبّت اللّه گوی
سبقت ربودی جناب امين نهايت ستايش را از آنجناب
نموده‌اند که فی الحقيقه بخدمت پرداختند پس مطمئن
باش تأييد و توفيق ميرسد و صبح بشارت کبری ميدمد
حضرات شهزادگان و حضرت مجد و حضرت شيخ را از قبل
عبدالبهآء تحيّت مشتاقانه برسان و بگو بحر موهبت کبری
موجی باوج زد و شما را مستغرق دريای الطاف و عنايت
فرمود تا بفضل و احسان حضرت احديّت غوصی در اين
محيط اعظم نمائيد و لئالی معانی بر سواحل وجود نثار نمائيد
پس تا توانيد گوهر افشانيد و لؤلؤ لئلآء مبذول داريد
تا از لمعانش جهان روشن گردد و عليکم التّحيّة و الثّنآء  ع ع
