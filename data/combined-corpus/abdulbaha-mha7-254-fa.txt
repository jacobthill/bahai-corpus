 
                    هُو اللّه
يا امة البهآء،  عنوانی اشرف از اين نيابم تا ترا بآن خطاب
نمايم  اليوم اعظم موهبت الهيّه و اشرف رتبه کمالات
انسانيّه عبوديّت درگاه احديّت و کنيزی آستان مقدّس
است  اين عبوديّت اکليل جليل است  و اين کنيزی تاج
وهّاج  الحمدلله تو باين عنوان مخاطبی و باين خطاب
مشرّف  پس بايد از هيچ بلا و محنتی و صدمه و آفتی محزون
نگردی  دائماً در نهايت سرور و انجذاب و فرح و انبساط
با اماء رحمان محشور گردی و کلّ را شادمانی بخشی کامرانی
دهی و بموهبت يزدانی دلالت فرمائی  من از تو راضی و
خوشنود  و بدرگاه احديّت بتضرّع و زاری مألوف که آن
امة البهآء آيت هدی گردد و سبب نجات رجال و نساء شود
جميع ياران الهی را از قِبَل اين زندانی تحيّت رحمانی ابلاغ دار
و همچنين اماء روحانيرا  و عليک البهآء الأبهی  ع‌ع
