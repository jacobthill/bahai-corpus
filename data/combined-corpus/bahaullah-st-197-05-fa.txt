الأقدس الأبهی


یا أیّها الموسوم برکن الأوّل من اسمي ... آنچه در فقره مکنونه ادراک نمودید و اظهار داشتید مطابق نبوده و موافق نیست و اصل امر همانست که از قبل از سماء مشیت نازل باید تفکّر نمائید تا اصل را بیابید کذلک قضي في اللّوح من لدن ربّک العزیز الحکیم اوضح از آنچه ذکر شده جایز نه و در الواح اصرح از آنچه شده محبوب نه چه که کشف این سرّ اعظم لازال ممنوع بوده شما در آنچه از قبل و بعد نازل شده تفکر نمائید و بعد از ادراک بساحت عرش معروض دارید کذلک أمرتم من قبل إنّه بکلّ شيء علیم اگر چه اصل شجره بتلویح در الواح نازل ولکن آن تلویح ابلغ از تصریحست تفکّر لعلّ تجد إلیه سبیلا آنچه از قلم قدم جاری همان مصلحت شما و عباد اللّه بوده إنّ ربّک لهو العلیم الخبیر.
