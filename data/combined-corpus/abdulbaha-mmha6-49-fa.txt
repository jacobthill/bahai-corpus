                                                               
هو الله
ای غلامحسين به نام غلام جمال مبارکی و به کام فائز به موهبت خداوند عالم. چون بنده صدوق بودی حامل صندوق گشتی. اين صندوق نيست تابوت سکينه است چنانچه می‌فرمايد و آية ملکه ان يأتيکم التّابوت فيه سکينة. بعد می‌فرمايد تحمله الملائکه. پس حمد کن که ملک حامل تابوت بودی و اعظم از ملک طالوت و انشآءاللّه قاهر بر جالوت. شکر کن خدا را که به چنين خدمتی سرافراز شدی و از ديگران ممتاز گشتی و عليک التّحيّة و الثّنآء. ع ع
