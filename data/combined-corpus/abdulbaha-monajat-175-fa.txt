
هُو الابهی
پاک يزدانا محبوب مهربانا اين ياران آشفتهء بوی تو اند و سر گشتهء کوی تو
از هر قيدی رستند و به محبت تو پيوستند از جهان و جهانيان بيزارند و به عشق
تو مفتون و گرفتار جز عنايتت هيچ دردی را درمان نخواهند و در سبيلت هيچ
زخمی را مرهم نجويند همواره آرزوی بخشش بی پايان نمايند و تمنّای الطاف
بيکران کنند  ای بخشندهء مهربان اين ذليلان خويش را عزيز فرما
و اين اسيران محبّتت را امير کن و به فلک اثير برسان و در جانفشانی بر سرير
عزّت ابديّه استقرار ده توئی مقتدر و توانا و توئی بينا و شنوا لک الحمد
علی ما أَدْلَلْتَ و لک الشّکر بما وَفَيْتَ نحمدک و نشکرک علی العطاء و نَتَضَرَّعُ 
اليک فی کلّ صباح و مساء .    عبدالبهآء عبّاس
