 ای بنده حقّ ، از مضمون نامه مشکين حلاوت شهد و‬
‫انگبين حاصل زيرا دليل بر ايمان و ايقان و ثبوت بر پيمان بود .‬
‫شکايت از محرومی معاشرت با احبّا نموده بودی ولی چون‬
‫به خدمتگذاری والده و سائر اقربا مشغولی اين اطاعت امر اللّه‬
‫است و طلب رضاء اللّه . اگر از جهتی ممنوعی از جهت ديگر موفّقی و‬
‫منصور توجّه بملکوت ابهی  کن و از فضل و عنايت حقّ طلب امداد نما‬
‫تا در آينده بهر دو موهبت موفّق شوی و بالطاف حضرت احديّت مؤيّد‬
‫گردی و آنچه نهايت آرزو داری موجود و ميسّر گردد.‬
‫