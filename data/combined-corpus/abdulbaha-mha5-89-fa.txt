
                         هو اللّه
ای دوستاره روشن افق محبّت اللّه، هر چند در خوقنديد و نزديک
سمرقند ولی در بقعه مبارکه داستانتان شکر است و سمرتان
قند مکرّر زيرا بنفحات ايّام زنده و کامرانيد و در ظلّ عنايت ربّ احديّت 
مستظلّ و معتکف جاودان. از لطف حضرت ربوبيّت رجآء وثيق است 
که باخلاق الهی آن آفاق را روشن نمائيد و باشراق انوار تعاليم رحمانی 
آن اقليم را منوّر کنيد و ليس هذا علی اللّه بعزيز  و البهآء عليک   ع ع
