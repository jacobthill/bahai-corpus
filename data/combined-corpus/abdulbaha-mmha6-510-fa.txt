                                           
هو الله
ای ثابت بر پيمان در آيه فرقان يد اللّه فوق ايديهم نازل و اين محقّق و ثابت و واقع و الأسمآء تنزل من السّمآء انشآءاللّه در حقّ شما مطابق. پس ای بنده الهی جهدی کن و همّتی بنما تا معنی اين اسم و مدلولش از تو ظاهر و عيان گردد و چنان ترقّی در مراتب عشق و شوق و وله بنمائی که کون در ظلّ خويش مشاهده کنی و حقيقت يد اللّه فوق ايديهم در تو تحقّق يابد و ترقّيات معنويّه در تو مشهود گردد. جميع احبّای الهی را تکبير برسان و به تبليغ امر اللّه در کلّ احيان بايد بپردازند و عليهم بهآء اللّه. ع ع
