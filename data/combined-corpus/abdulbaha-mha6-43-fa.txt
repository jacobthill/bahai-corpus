
با ورقه موقنه ضلع اذن زيارت روضه مقدّسه را داريد
                     هُوالأبهی
ای بنده صادق حقّ، در ساحت ياران الهی مذکوری و
در انجمن دوستان معنوی مقبول از ياران حدّتی بينی
و يا شدّتی ملاحظه کنی شکر کن که ملحوظ نظرشان گشتی
و منظور بصرشان. گويند که ليلی اقداح ديگران پر از حلوای
شکرين مينمود و کاسه مجنون می‌شکست چون از مجنون
پرسيدند گفت اين دليل عنايت و محبّت است لهذا شما
محزون مشويد بلکه ممنون گرديد که نامتان بر زبان ياران
ميگذرد بنده دوستان باش و خاک پای ياران و در
مراتب عرفان و بيان آنچه از اين قلم صادر بيان کن چه که
هر کس بآن مأمور تا کلّ در ظلّ کلمه واحده جمع گردند
چه که مرجع کلّ اليوم منصوص است      ع ع
