
                      هُوالأبهی
آنچه مرقوم نموده بوديد ملحوظ شد و آنچه ذکر نموده بوديد
ايضاً مسموع گرديد اين معلومست که اين آوارگان جميع
شئون جسمانی و روحانی را در سبيل الهی فدا نموده که شايد
نفوسی موجود گردد و در عرصه شهود مشهود آيد که بنفحات
قدس روح اللّه زنده شود و مظهر تقديس و تنزيه گردد
تا حقيقت ساطعه فؤادک منزلی طهّره لنزولی تحقّق يابد
اين را بدان که چون کينونت وجود استعداد يابد و حقيقت
ذات لطافت و صفا حاصل کند انوار فيوضات شمس
حقيقت در آن ساطع و لامع گردد و نفحات قلوب مشام را
معطّر کند ايقن بذلک فاطمئن و الرّوح عليک    ع ع
