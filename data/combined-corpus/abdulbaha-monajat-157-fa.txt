
هُو اللّه
ای پروردگار اين نفوس طيّبه طاهره را ابناء ملکوت فرما و اين وجوه
نورانی را سراجهای رحمانی کن  اين قلوب زنده را سرشار از باده محبّتت
فرما و اين جانهای آزاد را به بشارات کبری فرح و مسرّت بی منتهی بخش
زبانها را به ذکرت ناطق کن و ديده ها را به مشاهده انوار ملکوتت روشن فرما
ای پروردگار فيض آسمانی بخش و حيات ابدی کرم فرما و اين نفوس را
به قوّتی ملکوتی و موهبتی آسمانی و اخلاقی رحمانی و مواهبی سبحانی و
انجذابی قلبی و بشارتی روحی و تأييدی روح القدسی موفّق و مؤيّد فرما
توئی مقتدر و عزيز و توانا و توئی عالم و واقف و بينا .    ع ع
