 
هُو الأبهی
ای ناطق بثنای الهی،  در اين بساط مذکوری و در اين وثاق موجود در حديقه
قلوب مشهودی و در حدقه عيون منظور در حقيقت از جام حضور مست و
مخموری نه دور و مهجور  پس بشکرانه اين فضل جليل و لطف عظيم دهن بگشا
و زبان باز کن تا معتکفين کعبه قرُبرا بذکر الهی مسرور و خوشنود نمائی و جميع طالبانرا 
باين مقام بلند اعلی دلالت نمائی و تشويق و تحريص کنی تا آيات توحيد در اين 
مصحف مجيد تلاوت نمايند و در اين رياض احديّت استشمام نفحات قدس کنند
هنيئاً للواصلين هنيئاً للعارفين و البهآء و الثّنآء علی احبّاء اللّه فيکلّ آن و حين     ع‌ع
