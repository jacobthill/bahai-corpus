
هو الابهی
خدايا اين بيچارگان را در ظلّ سدره منتهايت مأوی بخش
و اين آوارگان باديه حرمان را در جوار فضل و عنايت ملجأ و پناهی
ده اين تشنگان مفازه بينوائی را بر شاطی بحر احديّت برسان
و اين طالبان ملکوت ابهايت را به سر منزل وحدانيّت واصل کن
اين طيور بال و پر شکسته را در حدائق تقديس داخل کن و اين
مرغان دم بسته را به الحان جوهر توحيد در جنّت تجريد و فردوس
تفريد آواز و ترانه بخش اين ذليلان را به عزّت قديمه ات
دلالت فرما و اين عليلان را به درياق فاروق اعظمت درمانی
عطا کن و اين فقرا را در ظلّ عنايت مسکن ده و اين ضعفا را به شديد القوی
تأييد فرما تا اين گمگشتگان صحرای محبّتت در مدينه تقديس وارد
شوند و اين بيهوشان باده عشقت در انجمن توحيد چون شمع روشن شوند .  ع ع
