
هُو اللّه
پروردگارا آمرزگارا هر چند گنهکارم ولی جز تو پناه ندارم شکر ترا
که در اين آوارگی کوه و صحرا و بيچارگی و آزردگی در دريا باز به فرياد رسيدی
و تأييد فرمودی و توفيق بخشيدی و به خدمت آستانت سزاوار کردی 
موری را قوّت سليمانی بخشيدی و پشه ئی را شير بيشهء رحمانی فرمودی
قطره ئی را موج دريا دادی و ذرّه ئی را به ذروهء الطاف رساندی هر چه 
بود از تو بود والّا خاک ضعيف را چه قوّتی و وجود نحيف را چه قدرتی 
پروردگارا به گناه مگير پناه ده عصيان مبين غفران نما در لياقت منگر 
باب عنايت بگشا  توئی مقتدر و توانا توئی عالم و بينا.   ع ع 
