
               هُو اللّه
ای منادی ملکوت، در سفريکه باطراف رفتی تنها نبودی جان و دل
عبدالبهآء با تو بود هر چند صدمات شديده خوردی و طعن و
سبّ و شتم شنيدی و تعرّض غافلان ديدی اين سبب افتخار تو است
که در راه خدا هدف تير جفا شدی و کأس بلا نوشيدی ملاحظه کن
که نفوس مقدّسه در ازمنه سابقه چه بلايا کشيدند و چه صدمات
خوردند تو نيز بايد در راه بهآء در امتحانات شديده افتی و قدم ثابت
و راسخ داری ملاحظه خواهی نمود که تأييدات الهيّه چگونه احاطه نمايد مسرور
باش و مستبشر که باين مقام فائز گشتی و اقتدا بنفوس مقدّسه نمودی
                                                           ع‌ع
