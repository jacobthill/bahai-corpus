
هُو اللّه
ای خدای مهربان هر چند کودکانيم بينوا و طفلانيم ناتوان پريشانيم
و بی سر و سامان ولی نهالهای باغيم و تو باغبان   پروردگارا
به فيض ابر عنايت و حرارت شمس حقيقت و هبوب نسيم هدايت اين
نهال ها را نشو و نما ده و طراوت و لطافت بخش تا برگ و شکوفه
آرد و مُثمر ثمر گردد خداوند مهربانا نادانيم دانا کن بی چشميم
بينا فرما مرده ئيم زنده کن بی کسيم بنواز و مهربان باش
موفّق بر تعلّم و تعليم کن و مؤيّد بر تحصيل و تکميل  توئی مقتدر و توانا 
و توئی دهنده و بخشنده و مهربان .  ع ع
