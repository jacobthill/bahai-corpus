	بنام خداوند يکتا 
به‌ عنايت مالک اسماء به‌ مقام اعلی‌الاعلی که لقاى حضرت دوست است فائز گشتى و نفحات وحى الهيّه را استشمام نمودى و بر بعضى از امر که از قبل معلوم نبود به‌آن مطّلع شدى. حال وقت خدمت است بايد به‌عهد و ميثاقى که تلقاء عرش نمودى عامل شوى و بکمال استقامت بر‌خدمت امر قيام نمائى تا جميع نفوس در ظلّ کلمه عليا جمع شوند بشأنى که اختلافى مابين نماند. دنيا و آنچه در اوست در مرور است و آنچه باقى و دائم خواهد ماند آن خدمتى است که در اين ايّام از دوستان حق ظاهر شود. بکمال شوق و اشتياق نفوس پژمرده را بنار شجره الهيّه مشتعل نمائيد. طوبى لمن صعد الی اللّه فى السّبيل. انه قد فاز باللّقاء و شرب رحيق الوصال و رجع بامر اللّه الغنىّ المتعال الی ان صعد اليه انّ ربّک لهو الغفور الکريم. جميع دوستان را از قبل حق تکبير برسان و به‌آنچه نازل شده متذکّر دار.
