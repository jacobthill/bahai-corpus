                                                               
... الحمد للّه توجّه به ملکوت الهی نمودی و به مشاهده انوار تجلّيات چشم گشودی و به اقبال و ايمان گوی سبقت از ميدان ربودی و تحصيل معارف کردی. حال وقت آنست که منشأ اثری شوی و مصدر خدمتی گردی تا رويت در ملکوت ابهی روشن شود و خويت رشک گلزار و چمن گردد و مويت غبطه مشک ختا و ختن شود و اين موهبت وقتی حاصل شود که به ديار روس شتابی و ايرانيان و قفقازيانی که در آنجا هستند هدايت فرمائی. بگو به ايشان که ای ايرانيان شرق و غرب عالم در حرکت آمده و نفحات قدس مشام اقصی بلاد عالم را معطّر نموده، شما که ايرانيانيد چگونه محروم و در حرمانيد. اينچنين تاجی خداوند بر سر شما نهاده و چنين کوکبی از افق شما طلوع نموده، چگونه تا به حال در تاريکی سرگردانيد، اين عجيبست و غريب. من يهدی اللّه فهو المهتد و من يضلل فلن يجد له وليّاً مرشدا...
