
			اللّه الابهی
ای خدای يگانه اين بنده خويش را طراز ديباج کينونات فرما
و اين عبد خود را در بين ملأ امکان به تاج عبوديّت سر فراز کن اين
بينوا را به صرف عنايت پر نوا کن و اين بی سر و سامان را در پناه خويش
سر و سامانی بخش از کأس انقطاع بنوشان و از جام عنايت سر مست
نما بنده ضعيف چه تواند و پشهء نحيف چه پرواز نمايد اوج عزّت 
کجا  بال و پر مرغ ذلّت کجا  ای پروردگار تو تأييد فرما 
تو توفيق بخش انّک انت الکريم .   ع ع
