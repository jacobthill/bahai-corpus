
هُو اللّه
ای بنده صادق حقّ،  زحمات و مشقّاتی که در خدمت پدر و برادر
خان و احبّای الهی کشيدی در درگاه احديّت مقبول و ممدوح و محبوب
افتاد فی الحقيقه اين خدمت بنور حقيقت جمال مبارک روحی لأحبّائه
الفدا بود و در آنساحت مقبول افتاد ملاحظه نما که بچه موهبتی
فائزی و بچه عنايتی مخصوص گشتی روح مقرّبين از آرزوی اين موهبت
پر بشارتست و تو باين آسانی و ارزانی بکف آوردی حال معلوم نيست
ولی عنقريب واضح و آشکار شود که خدمت ياران الهی سطلنت ابديست
و عبوديّت احبّای روحانی کامرانی جاودانی و عليک التّحيّة و الثّنآء  ع‌ع
