
هُو الابهی
خدايا اين چه فضليست که عنايت فرمودی و اين چه احسانيست
که ارزان کردی قلوب را حکم قلب واحد دادی و نفوس را
رابطه شخص منفرد اجسام را احساس جان عنايت کردی و
اجساد را ادراک روح و روان اين ذرّات ترابيّه را به شعاع
آفتاب رحمانيّه نمايش و وجودی عنايت کردی و اين قطرات
فانيه را به امواج بحر احديّت هيجان و طوفان مرحمت فرمودی
ای توانائی که کاه را قدرت کوه عنايت کنی و خاک را جلوه گاه
آفتاب پر شکوه فرمائی لطف و مرحمتی که بر خدمت امرت
قيام نمائيم تا در بين ملأ امکان شرمسار نگرديم .   ع ع
