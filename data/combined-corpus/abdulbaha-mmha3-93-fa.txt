  ای يار وفادار ، مردم را گمان چنين است که بهترين سعادتی در اين
جهان نامداری است و بزرگواری و حال آنکه اين وهمی است آشکار
و تصوّری است ناپايدار . بعد از آنکه انسان از اين جهان بجهان ديگر
شتافت نام و نشان چه ثمر بخشد و از اين نام کجا معلوم و محسوس
گردد زيرا مغز از ميان رفته و باقی نيست مگر پوست . ملاحظه نما که
چقدر مردم در دريای اوهام مستغرقند بلی نام و نشان مبارک است امّا
درجهان الهی و صيت و صوت مقبول است امّا در ملکوت يزدانی
زيرا در آن عالم اسم عين مسمّاست و صفت حقيقت موصوف .
