
هُو اللّه
پاک يزدانا کلّ گنه کاريم و تو آمرزگار جميع جامع عيوبيم و تو کاشف
کُروب گناه اين عاصيان را در لوح محفوظ ثبت مفرما و از رقّ منشور
محو کن نظر به استحقاق و استعداد مفرما به آنچه شايان آستان رحمانيّت
است معامله فرما غفران صفت جليل است و عفو و صفح از اعظم نعوت
آن خداوند مجيد پس گناه اين بيچارگان را ببخش و از قصور اين عاصيان
در گذر ذنب اين عبد اعظم ذنوب و گناه اين بی پناه بزرگتر از کوه پر شکوه
اوّل قصور اين بی سر و سامان را ببخش پس گناه هر عاصی نادان 
توئی بخشنده و مهربان و توئی آمرزنده و مستعان .    ع ع
