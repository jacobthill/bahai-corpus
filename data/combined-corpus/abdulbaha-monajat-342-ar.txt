 
هُو اللّه
ای خداوند پر عطا صد هزار امير در کمندت اسير و هزاران سروران
در آستانت پاسبان اين نفس نفيس را به انفاس طيّب رياض احديّتت مشام
معطّر نموده و به مشاهده آيات وحدانيّتت ديده منوّر کرده حال مانند
باز ساعد شهرياری در خطر تعرّض جغدان حسود و زاغان عنود است
ای پروردگار تو حفظ و حمايت فرما و بر رضايت موفّق کن و اين نهال
بيهمال باغ هدايت را به فيض عنايت هر دم طراوت و لطافت و تر و تازگی
عطا فرما تا مير وفا گردد و شمع منير انجمن اصفياء توئی مقتدر و توانا .  ع ع
