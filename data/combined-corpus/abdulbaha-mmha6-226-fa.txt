                                                               
هو الابهی
ای امة‌اللّه حمد کن حضرت احديّت را که ترا به معين حيات هدايت فرمود و به راه نجات دلالت کرد. از کوثر معانی نوشاند و از مائده سمائی مرزوق کرد. شمع عرفان در زجاجه دلت افروخت و مصباح هدی در مشکات فؤادت روشن کرد. با وجود آنکه از زمره نساء بودی ترا فخر الرّجال فرمود و به انواع آرزو بهره‌مند کرد. شکر کن حمد نما تا اين نعم الهيّه افزون شود و لئن شکرتم لازيدنّکم تحقّق يابد و البهاء علی کلّ امة ثبتت علی الميثاق. ع ع
