	‌بنام مقصود عالميان
حق جلّ جلاله لازال لحاظ عنايتش متوجّه عباد و اماء بوده و خواهد بود. قسم به‌انوار وجه الهى که هر نفسى اليوم از بحر عنايت نوشيد ذکرش در کتاب باقى و پاينده است. اى ورقه وصيّت مى‌کنم ترا و جميع اماء را به‌استقامت کبرى. چه‌که نفوس کاذبه ظاهر شده و مى‌شوند. از حق بخواهيد شما را مؤيّد فرمايد بر عمل به‌آنچه امر فرموده و در کتاب از قلم اعلی ثبت گشته. سارق بر مرصد منتظر و کاذب در کمين و خائن از پى. در جميع احيان از حضرت رحمن بطلبيد شما را حفظ فرمايد و در جوار خود مسکن عطا نمايد انّه علی کلّ شئ قدير البهاء عليک و علی امائى فى هناک اللاّئى فزن بالاستقامة الکبرى علی امر اللّه مالک العرش و الثّرى و ربّ الآخرة و الاولی. 
