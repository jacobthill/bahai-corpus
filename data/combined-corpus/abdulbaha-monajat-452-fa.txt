
ای يزدان پاک
اين فارسيان ياران ديرينند و دوستان قديم آواره بودند و
سرگردان و بی سر و سامان حال که در پناه خود جان بخشيدی و الطاف
بی پايان روا داشتی معتکف کوی خويش نمودی و دلداده روی خويش
و با بهره از خوی خويش  اين جانهای پاک را تابناک کن و در اعلی
غرف افلاک منزل و مأوی بخش ظهير و نصير شو و شهرياران کشور
اثير فرما تا هر يک در افق وجود تابنده اختری گردند و از گنج محبّت
و هدايتت ديهيم و افسری جويند توئی مقتدر توئی توانا و توئی شنونده و بينا.  ع ع
