                                                               
هو الله
ای ورقات نورا آنچه مرقوم داشتيد ملحوظ گرديد و فرياد و فغان از شدّت اشتياق نموده بوديد و آرزوی طواف دو مرقد منوّر آفاق. هرچند در اين ايّام موانع بسيار و جميع ممنوع از حضور در اين ديار ولی نظر به امر محکم متين در کتاب مبين آت ذوی القربی حقّه مأذون حضوريد ولی به شرط ايّام معدود تا آن طيور پرواز به اين بيت معمور نمايند و توجّه به بلدة طيّبة و ربّ غفور لکلّ عبد شکور کنند. جميع افنان سدره مبارکه را علی‌الخصوص فرع دوحه بقا جناب حاجی ميرزا علی را تحيّت ابدع ابهی ابلاغ نمائيد و عليکنّ التّحيّة و الثّنآء. ع ع
