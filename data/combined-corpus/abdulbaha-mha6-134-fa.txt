
                       هُوالأبهی
ای کنيزان عزيزان درگاه پروردگار، بانوهای آفاق
عاقبت ذليل گردند و ملکات جهان بپايان حقير شوند
قصور معموره‌شان قبور مطموره گردد و عزّت و حشمتشان
محو و نابود شود ولی کنيزان جمال مبارک عزيزان جنّت
رضوان شوند و ملکات فردوس و جنان. پس بايد بآنچه
سزاوار اين مقام است و لايق اين احتشام قيام نمايند و
آن پاکی و آزادگی و افروختگی و تنزيه و تقديس و عفّت و
عصمت و روحانيّت و طهارت و کمال معرفت و انقطاع
و نورانيّت است اميدوار بفضل و موهبت الهی چنانم
          که بجميع اين مواهب مؤيّد شويد     ع ع
