
                   هُو الأبهی
ای امآء رحمن،  نامه شما رسيد دل و جان شادمان شد که جناب
منير تأسيس محفل تبليغ نمود از اين خبر نهايت شادمانی رخ داد
و اميد چنانست که اين محفل باقی و برقرار باشد و جميع نسآء ياران
بهره و نصيب از ملکوت اسرار برند و مقتدر بر تبليغ ديگران شوند
تأييدات جمال مبارک شامل شود و نصرت ملکوت ابهی جلوه
نمايد  عالم نسآء در دوره سابق بسيار تاريک بود  در اين دوره
بالعکس روشن گردد و گوی سبقت را از ميدان بربايند  نطق
فصيح بگشايند و بيان بليغ جويند  و در نهايت شجاعت صف جنگ
بيارايند  و بقوّت برهان و سطوة عرفان ممالک قلوبرا مسخّر نمايند
و عليکنّ البهآء الابهی  فرصت بيش از اين نيست رمضان  ١٣٣٩
           عکّا بهجی  عبدالبهآء عبّاس
