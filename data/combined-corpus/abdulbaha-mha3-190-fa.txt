
لندن بواسطه جناب ميرزا يوحنّا داود   
احبّای الهی و اماء الرحمن عليهم و عليهنّ بهاء اللّه الابهی   
هو اللّه
ای بهائيان نورانيان، تهنئت روز نوروز فيروز سبب سرور
و شادمانی شب و روز گرديد نهايت روح و ريحان حاصل گشت
که الحمد للّه در آنشهر که اکثر اوقات از ابر و مه و دود تاريک است
چنين شمعهای روشن برافروخته است که انوار ساطعش هدايت
اللّه است و حرارت نافذه‌اش نار موقده محبّت اللّه اين محفل
انس که جشن عظيم است بمنزله مادر است من بعد بزمهای
آسمانی تولّد خواهد نمود چنانکه جميع چشمها حيران ماند که شمس
حقيقت شرق چه پرتو روشنی بر غرب زد غربيان را شرقی نمود
و افق باختر را از کوکب خاور منوّر نمود پس بشکرانه اين
فضل و عطا و موهبت کبری در نهايت شادمانی کامرانی کنيد
و بتسبيح و تقديس ربّ الجنود پردازيد و گوش بآهنگ ملأ اعلی
دهيد و بنغمات ملکوت ابهی فرياد يا بهاء الابهی برآريد تا عبدالبهاء
و جميع احبّای شرق بستايش ربّ ودود پردازند و نعره برآرند 
پاک و مقدّس است خداوندی که غرب را بانوار هدی شرق
فرموده و عليکم و عليکنّ البهاء الابهی در سنه ١٩١٤  ع‌ع
