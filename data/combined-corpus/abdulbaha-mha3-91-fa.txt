
هُو اللّه
ای طالب حقيقت، انسان جزء اعظم عالم وجود و ثمره شجره
جهان شهود است نوعيّت ابديست و اين حقيقت سرمدی او را
بدايتی نه و نهايتی نيست آنچه حکمای فرنگ در نشو و نمای انسانی
گويند که از عالم جماد و نبات و حيوانی آمده و بنشو و نما باين مقام
رسيده اوهام است زيرا نوعيّت قديم است شايد در اين کره
ارض در بدايت بمنزله نطفه بوده بعد ترقّی کرده و بمقام احسن
الخالقين رسيده امّا آن نطفه که بتدريج ترقّی نموده نوع انسان
بوده نه حيوان لهذا اين نوع قديم است و از اصل اشرف کائنات
روی زمين هذا هو الحقّ و ما بعد الحقّ الّا الضلال المبين
لم يزل حقّ بوده و خلق تجدّد يافته مانند آفتاب و شعاع خورشيد
بی نور ظلام ديجور است و سراج خاموش سزاوار
کاشانه کور و عليک البهاء الابهی
