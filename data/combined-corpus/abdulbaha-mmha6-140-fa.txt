                                                               
هو الله
ياران روحانی من حمد خدا را که مهدی‌آباد هدايت‌آباد شد و به الطاف حضرت احديّت مؤيّد و ممتاز گشت. جناب آقا حسين پرتو عنايت از نور المشرقين يافت و ياران اقتباس فيض هدايت از شمس حقيقت نمودند. لهذا منتظر آنم که آن قريه از پرتو الطاف ربّ البريّه امّ القری گردد و مشکاة انوار هدی شود. هر مطموره‌ای به فيض انوار الهی معموره گردد و هر خانه حقيری مقرّ سرير جهانگير شود. هر ويرانی به فيض الطاف حضرت رحمانی بنيان بی‌پايان گردد و هر حفره و کاشانه‌ای به خوان نعمت پروردگار قصر ملوکانه شود. لهذا اميد چنانست که آن کشور به گل و رياحين حديقه عرفان معطّر و معنبر گردد و عليکم البهآء الابهی. ع ع
