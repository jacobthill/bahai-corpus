	بنام يكتا خداوند دانا
عريضه‌ات بساحت اقدس فائز، حمد كن پروردگار عالمرا كه شما را روزی نمود آنچه را كه در روزهای لا يتناهی عباد او طالب و آمل بوده‌اند، هر يك از علما و عرفا و فقها و أُدبا و حكما ظهور مظهر امر را پيش خود تصوری نموده بودند و منتظر كه آن ذات قدم 
بآن حدودات خياليّهٴ ايشان ظاهر شود و او بر خلاف كل ظاهر شد فَباطِلٌ ما ظَنُّوا وَيَظُنُّوْنَ الْيَوْمَ، و در جميع اعصار اينفقره سبب محرومی جميع گشت چنانچه مشاهده مينمائيد اليوم بحر حيوان امام هر عينی در امواج و احدی شاعر نبوده و نيست مگر معدودی بعنايت حق باو فائز گشتند، حال مقام خود را بدان و اينعنايت را از حق دان، قُلْ لَكَ الْحَمْدُ يا إِلهَ الْعالَمِيْنَ. 
 
