
                   هُوالأبهی
ای دو شعاع کوکب محبّت اللّه، در سبيل الهی جان و جنان
و وجود را انفاق کنيد و رو بقربانگاه عشق نمائيد تا روح
مجّرد شويد و جان منوّر گرديد و از مطلع امکان چون
دو کوکب لامع لائح و ساطع گرديد و از مشرق اکوان چون
دو نجم بازغ طالع شويد اين عالم فانی و جهان ترابی بسی
تنگ و تاريک است آهنگ جهان الهی کنيد و در فردوس
رحمانی لانه و آشيانه سازيد پری بگشائيد و پروازی کنيد
تا بعالمی برسيد که مقدّس از ذکر و بيانست و منزّه از عرفان
اهل امکان نفحه آن گلشن تقديس در مشام است و
بشارتش در سمع دل و جان دائماً بذکر شما مشغوليم
             و البهآء عليکما   ع ع
