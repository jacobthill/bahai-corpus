
                      هُواللّه
يا من کشف الغطآء بقّوة ربّ العطآء، حمد حضرت
بيچون را که براه هدی رهنمون گشتی و خارق  حجاب
اوهام و ظنون شدی رخسار گلگون دلبر آفاق را مشاهده
نمودی و آشفته و شيدا و واله و حيران شدی پس
با پيرهنی چاک و موئی آشفته و رخی افروخته در انجمن
ياران غزلخوانی کن و سرود روحانی بر آر و آهنگ ملکوت
ابهی بلند کن تا امکان را بحرکت آری و ملأ اعلی را فرح
و شادمانی دهی و عليک التّحيّة و الثّنآء    ع ع
