
                      هُواللّه
ای امة اللّه،  جناب سيّد ابو طالب الحمدللّه تا بود جُند
غالب بود يعنی بجنود هوی در نهايت صولت و شوکت
و سطوت صف جنگ ميآراست و قوای ظنون و اوهام
نفوس مشأوم را متفرّق و پريشان مينمود و حضرت حاجی
ابويشان فی الحقيقه قلبی رحمانی داشت و رخی نورانی جانی
پر بشارت داشت و معانيئی پر اشارت در عراق در ساحت
نيّر آفاق بنده مقبول بود و در حضور بکمال سرور قبول ميشد
نهايت عنايت در حقّ او بود و غايت الطاف شامل حال
او پس تو که ورقه طيبّه هستی توکّل بر خدا کن و در موارد
بلا صبر و تحمّل نما تا مظهر لطف قديم شوی و مطلع انعام
ربّ عظيم در خصوص کتابها بجناب حبّ اللّه عليه بهآء اللّه مرقوم 
ميشود و البهآء عليک و علی کلّ ورقة ثبتت علی ميثاق اللّه   ع ع
