
                 هُو الأبهی
ای خاک در کبريا  رجوليّت و انوثيّت بجان است نه بجسم
بدل است نه بِگِل  زيرا اين دو صفت جسمانيش مجاز است
و روحانيش حقيقت چه که ملاحظه ميشود شخص ذکوری
با هيکلی چون پيل بمثابه مور ذليل حقير و ضعيف و در پس
پردهء عفّت و عصمت اناثی در نهايت قوّت و قدرت. آن ذليل
   نفس و هوی و اين عزيز عقل و نهی آن گنه کار
      و اين بزرگوار پس واضح و آشکار گشت که
        مردی و فرزانگی بدل است نه بآب
          و گِل چون چنين است بکوش
          تا مرد ميدان عرفان گردی
            و کوکب نورانی آسمان
                    ع‌ع
