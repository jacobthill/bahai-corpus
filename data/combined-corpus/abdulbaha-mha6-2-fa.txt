
               هُواللّه
ای کنيز شورانگيز پروردگار، نامه تو رسيد الحمدللّه
از خواب گران بيدار شدی و از دريای غفلت بی کران
نجات يافتی از طوفان عالم طبيعت بساحل نجات حضرت
احديّت رسيدی شکر کن خدا را و ممنون باش از همشيره
زادگان که آنان سبب نجات تو گشتند و تو را از اسيری
در دست دستوران رهانيدند در حقّ آنان عون و عنايت
حضرت رحمن طلبم و قرين مرحوم نوشيروان را عفو
و غفران خواهم. ای کنيز خدا بجان و دل بکوش تا
زنان پارسيان را منجذب بدلبر پارسی آسمانی نمائی
آنان را از جهان تاريک بجهان روشن رسانی و عليک
البهآء الأبهی  عبدالبهاء  عباس
