
                   هُواللّه
ای سرگشته کوه و بيابان، مکتوبت واصل و برکيفيّت
مشقّت و زحمت و عسرت واقفيم معلوم است جانبازان
راه حضرت بی نياز هميشه از جام بلا سرمست و منقطع از
آنچه بود و هست بودند بی سر و سامان راه يزدان بوده‌اند
و آواره کوه و دشت در محبّت رحمن. ای کاش از برای اين عبد
چنين موهبتی ميسّر ميشد ولی کجا و از چه جا چون بجهت
آنجناب ميسّر اگر بشروطش قائم گردی ملاحظه کنی که اعظم
موهبت است اگر چه فی الواقع صعب است و سخت تحمّل
بسيار مشکل است غربت و کربت تنهائی و پريشانی بی‌‌‌نوائی
بی سر و سامانی   ع ع  ولی چون بنظر الهی نظر  نمائی جام لبريز
است و چون عسل مصفّای تبريز فرح انگيز بلايای صحرای
کربلا طاقت فرسا بود ولی در کام حضرت سيّدالشهدا روحی
و روح العالمين فدا بسی شيرين.
 گر در آتش رفت بايد چون خليل            و ر چو يحيی ميکنی خونم سبيل 
سر نگردانم نگردم از تو من                    بهر فرمان تو دارم جان و تن
باری ور چو يوسف چاه و زندانم کنی      ور ز فقرم عيسی مريم کنی      ع ع
