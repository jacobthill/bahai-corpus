 
هُو اللّه
ای مشتعلان بنار ميثاق،  در اين اقليم سقيم ترابی گشايش و آسايش تصوّر نتوان
نمود زيرا تنگ است و تاريک و پراندوه است و با صد هزار زحمات و هجوم
جميع قبائل از عرب و ترک و تاجيک جهان گشايش ملکوت مليک آفرينش است
و عرصه وسيع عالم روح و ملک بخشش و دهش و بينش تا توجّه بجهان خاک
داری از انوار افلاک محجوبی و تا دلبسته جهان زيری از جهان بالا غافل و
ذاهلی پس توجّه را بکلّی بجهانی ديگر کنيد و تعلّق بعالم ديگر يابيد تا جميع ايّام 
فرح اندر فرح گذرد و تمام اوقات شادمانی جاودانی رخ دهد اينست وصيّت
عبدالبهآء     ع‌ع
