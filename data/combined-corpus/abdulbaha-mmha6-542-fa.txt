                                                             
ای سميّ عبدالبهآء عبّاس در لغت عرب به معنی غضنفر است ولی اين اسم را مسمّی لازم و اين عنوان را آثار باهره واجب. پس خوشتر آنست که به آنچه از لوازم اين نامست قيام نمائی يعنی چنان نعره ثبوت و رسوخ زنی که روبهان نقض به حفره خمول و نسيان فرار نمايند زيرا نفسی از ارکان نقض مفتری و کذّاب به آن صفحات محض القای شبهات توجّه نموده. هرچند مظهر تعرف المجرمون بسيماهم بوده ولی با وجود اين شايد به ضعفائی ملاقات نمايد و القاء شبهات کند. بايد ياران الهی مانند آيات بيّنات دافع شبهات گردند و آن گمنام نادان را به قوّه برهان برانند...
