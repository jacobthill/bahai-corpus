
هو اللّه
ای ثابت بر پيمان، چشمه آب حيات عين يقين هدايت است
الحمدللّه از آن نوشيدی و هر نوشنده خضر زمان است اسکندر
مقصود ذی القرنين نيست کنايه از شخص با اقتدار است
ملاحظه کن که اسکندر با آن حشمت از چشمه حيات 
بی نصيب شد و خضر بی نوا بانوا گشت و بهره و نصيب برد
ذوالقرنين از ملوک يمن بود و عرب بوده زيرا ذوالکلاع و ذوالحمار
و ذوالقرنين و ذی يزن اينها از ألقاب ملوک يمن است ولی بعضی
خطا کردند گمان کردند که اسکندر يونانی است و اين خلطی
فاحش است زيرا ذوالقرنين از عباد مقرّب الهی است و اسکندر
شخصی بود يونانی ای بنده پيمان من از تو راضی و در حقّ
تو بدرگاه احديّت عجز و زاری نمايم که مؤيّد
بر ثبوت بر ميثاق باشی و بنده نيّر آفاق
و عليک البهاء الابهی   ع‌ع
