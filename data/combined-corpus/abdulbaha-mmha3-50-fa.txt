  ای دو نفس مطمئنّه ، در اين کور امتحان از آتش افتتان چون ذهب
ابريز رخ بتابيد و چون نجم بازغ و کوکب شارق از افق محبّت اللّه
بدرخشيد وقت اشراق است و هنگام اشتعال بمحبّت نيّر آفاق . ايّام در
گذر است و حيات هميشه در خطر پس وقت را غنيمت شمريد و شب
و روز در تأسيس بنيان حقيقت شتابيد جهان غافل شما منتبه گرديد
همه در خواب شما بيدار باشيد کلّ مدهوش شما هوشيار شويد کلّ
در حجاب شما هتک استار کنيد .
