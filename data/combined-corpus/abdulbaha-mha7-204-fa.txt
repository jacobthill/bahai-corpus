
                  هُو الأبهی
ای ورقه مطرّزه،  صد هزار امآء که سالهای بيشمار بانواع
مشقّات عبادات قيام نمودند  و بدرگاه احديّت عجز و نياز
آوردند و گريه و زاری فرمودند که بآنی از اين ايّام فائز شوند
و لمعه نوری از شعله طور مشاهده نمايند  عاقبت در
صحرای حرمان جان دادند  و در قربانگاه عشق بحسرت
تمام فدا شدند  و تو زحمتی نکشيده و مشقّتی تحمّل ننموده
و تعب عبادتی نديده محض فضل و جود باين احسان مالک
غيب و شهود رسيدی  و ايّام اللّه را ادراک نمودی و برحمت و عنايت
        بی‌منتهی رسيدی  و البهآء عليک  ع‌ع
