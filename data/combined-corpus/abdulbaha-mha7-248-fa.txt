
                    هُو اللّه
ای ورقه ناطقه،  حمد خدا را که قدرت الهيّه را بعين
رأس مشاهده نمودی و آيات باهرات عزّت قديمه الهيّه
را ملاحظه کردی که اعناق کلّ طوائف خاضع و خاشع و رقاب
کلّ قبائل ذليل و متواضع و نور کلمه چگونه آفاق وجود
را روشن نموده  و قوّه نافذه چگونه ارکان عالم را بحرکت
آورده  با وجود اين بعضی کوران در پس پرده احتجاب
افتادند  و بعضی نادانان باوهام در خيال خويش پرداخته‌اند
که ممکن است که آثار جمال مبارک مفقود گردد  و انوار
تقديس ذات مقدّس مستور ماند  فباطل ما هم يظنّون
تو چشم بگشا و مشاهده آيات کبری کن و دست نياز بساحت
بی‌نياز بلند نما و طلب موهبت عظمی نما و بر عهد الهی ثابت باش  ع‌ع
