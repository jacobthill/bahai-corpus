
... به جناب حاجی عبدالغفّار تحيّت برسانيد و بگوئيد عبدالبهآء فرصت تحرير يک سطر ندارد با وجود اين چگونه به تفسير آيات پردازد. مختصر اينست که مدلول آيه مبارکه اينست که نار جحيم بشره را يعنی روی را دگرگون می‌نمايد، تر و تازگی نمی‌گذارد، سوخته و بدرنگ می‌نمايد. يعنی نيران اعراض و انکار روی انسان را می‌سوزاند و تعرف المجرمون بسيماهم می‌گردد. لطافت و بشاشت و نضارت و نور ايمان نمی‌گذارد چنانچه در آيه ديگر می‌فرمايد و وجوه عليها غبره ترهقها قتره. می‌فرمايد در يوم قيامت بر بعضی وجوه غبار می‌نشيند و موکّلين اين نار که نفوس مستحقّه را در آتش اندازند در يوم قيامت کبری ١٩ نفرند و آن ١٩ نفر ملائکه عذابند و عدّه اين نوزده ملائکه عذاب نظير عدّه ملائکه رحمتند و خازن جنّت رضوان که حروف حيّند...
