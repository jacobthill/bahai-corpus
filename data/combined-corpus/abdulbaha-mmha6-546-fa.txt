                                                               
هو الله
ای يار وفادار در صون حمايت پروردگاری و در ظلّ الطاف آمرزگار. منظور نظر عنايتی و مشمول الطاف حضرت احديّت. مطمئن به محبّت عبدالبهآء باش و به جان و دل مسرور و شادمان گرد. اعانتی که در حقّ بازماندگان حضرت صدرالصّدور بالوکاله از من نمودی بسيار مقبول و محبوب افتاد. آن اطفال بازماندگان منند و منسوب درگاه جمال مبارک. هر نفسی در حقّ آنها رعايتی نمايد مظهر عنايتی گردد لهذا مطمئن باش که در مقابل اين خدمت موهبت ابديست. عموی آن جناب من صعد الی ملکوت الجمال حاجی ميرزا کمال در عراق به حضور نيّر آفاق شتافت و با اهل و عيال مدّتی مشرّف بود، و همچنين مقرّب حضرت مقصود حضرت ابوی محمود نيز مشرّف گشت و مظهر عنايت کبری شد و همچنين شما و اخوی ميرزا نصراللّه خان هميشه مصدر خدمات به امر اللّه بوده‌ايد و در درگاه احديّت مقرّب بارگاه و از سلاله سابقون هستيد السّابقون السّابقون اولئک هم المقرّبون و انتم نعم اللّاحقون و عليک و علی اخيک البهآء الأبهی. ع ع
ای مقرّب درگاه جمال مقصود انتساب شما بسيار سبب روح و ريحان گرديد. اميد است که هر دم جديد گردد و فی عهد شديد گردد و هر روز خوشتر و بهتر شود. قويّ متين باش و پرتمکين. ع ع
