                                                             
اللّه ابهی
ای ياران جانی شمس حقيقت در حُلَل غيب و نقاب بطون مجلّل ولی اشراق از کلّ جهات محيط بر آفاق. حال ابر تيره‌ای برخاسته که پرده اشراق ميثاق گردد و آفاق را در ظلمات محاق اندازد و اين سحاب لم‌يزل حجاب و نقاب گشته و در جميع کورها سبب پريشانی جمع احباب گرديده و عزّت امر از ميان رفته. مسئله جديده نيست که علّت شبهات شود و يا مورث ارتياب گردد. ا لم يسيروا فی الارض فينظروا کيف کان عاقبة المکذّبين و ان کذّبوک الآيه. حال بعضی با وجود آنکه واقف بر سرّ اين استکبارند اغماض می‌نمايند و اعتراض می‌کنند و اظهار ارتياب می‌نمايند و کلّ می‌دانند که جمال مبين روحی لاحبّائه الفداء به نصّ قاطع کلّ را حتّی مقتدای اهل فتور را امر به اطاعت فرمودند. ع ع
