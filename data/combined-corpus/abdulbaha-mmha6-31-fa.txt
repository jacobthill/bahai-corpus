                                                               
هو اللّه
ای مظهر هدايت کبری اگر صد هزار زبان بگشائی و به شکرانه حضرت يزدان پردازی که صبح هدايت دميد و نور حقيقت درخشيد و جان و دل به منتهای آرزو رسيد البتّه از شکرانه عاجز مانی و جز اظهار عجز و لابه چاره‌ای نيابی زيرا هر وجود محدود عاقبت نابود گردد مگر آنکه ساقی عنايت کأس هدايت بخشد و حيات ابديّه مبذول فرمايد. حال آن يار بيهمال الحمد للّه سرمست جام مل شد و بلبل گلشن اسرار گشت. از فضل ربّ غفور اميد موفور است که در جميع امور مؤيّد به فرح و سرور گردد و مظهر ربّنا آتنا فی الدّنيا حسنة و فی الآخرة حسنة شود، نهايت آرزو در دو جهان حصول يابد. تشرّف به بقعه مبارکه را به اوقاتی ديگر مرهون فرما. جناب شيخ حسين علی را از قبل من تحيّت ابدع ابهی ابلاغ دار و عليک البهآء الأبهی. ع ع
