
              هُوالأبهی
ای بنده پروردگار، در ايّاميکه نيّر آفاق از مشرق عراق
طلوع نمود و باشعّه ساطعه مطالع عالم و مفارق امم را پرتو
افشاند صلای عام بر جميع اهل امکان زد و ابواب موهبت
کبری را بر وجه من علی الارض گشود کلّ طوائف و قبائل
و مذاهب و طرائق در ساحت اقدس حاضر و کلّ خاضع و
خاشع بودند هر سائلی از غوامض مسائل الهيّه پرسش
نمود جواب شافی کافی شنود و هر شخصی از اصعب مسائل
فنون قديمه و علوم جديده حتّی علوم غريبه سؤال کردی
جوابی مقنع استماع نمودی و اين قضيّه مشهور آفاقست و معروف 
نزد کلّ در جميع اطراف با وجود آنکه کلّ ميدانستند در مّدت حيات نه 
تدرّسی و نه تدريسی چه معجزه اعظم از اين  عبدالبها  ع
