
حضرت علی قبل أکبر عليه بهاء اللّه الأنور وارد
و در ستايش احبّای مصر لسانی ناطق و نطقی دافق دارند
که الحمد للّه کلّ در امر اللّه قدمی ثابت و رجلی راسخ داشته
و شب و روز در نشر نفحات قدس ساعی هستند طوبی
لهم و حسن مآب. باری از اين خبر فرح بيحصر روی داد
و کمال روح و ريحان حاصل گرديد که الحمد للّه آن نفوس
بر سرير وحدت استقرار يافتند و در ظلّ خيام يگانگی مأوی
جستند از يک کأس مست و مدهوش هستند و از يک
نفحات مهتز و مدهوش اميدواريم که اين اتّحاد و اتّفاق
چون بنيان متين باقی و استوار ماند و البهاء عليکم ع‌ع 
