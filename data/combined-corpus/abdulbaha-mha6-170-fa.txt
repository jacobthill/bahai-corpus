
                       هُواللّه
ای بنده حقّ، نامه‌ات وارد و بر مضمون اطّلاع حاصل
گشت الحمدللّه دلالت بر هدايت مينمود و بشکرانه
موهبت حضرت احديّت از زمان فرقت تا بحال همواره
در نظر بوده و هستی و در درگاه خداوند آگاه درخواست
مينمايم که در امر مبارک قدم ثبوتی بنمائی و سر برافرازی
و در جميع شئون برضای الهی حرکت نمائی و در اين جنّت
ابدی متوطّن و مخلّد گردی و در فکر آن باشی که برفتاری
در بين خلق محشور گردی که گفتارت نصّ قاطع باشد و
کردارت دليل بر محبّت نيّر ساطع نظر بحکمت کليّه الهيّه
جمال مبارک تبليغ لسانی را بکلّی در مصر و اين اطراف
منع فرمودند عنقريب سرّ حکمتش ظاهر گردد   ع ع
