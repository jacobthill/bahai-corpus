
هُو اللّه
ای خداوند اين جمع مستمند را خردمند نما و اين ديوانه ها را هوشمند
کن اين گرگان را آهوان برّ وحدت نما و اين خونخواران را خوی
فرشتگان بخش  ای پروردگار به استعداد و لياقت معامله مفرما الطاف
و عنايت مبذول دار  اگر اين وحوش را به حال خويش گذاری ذی روحی
از آن اقليم باقی نماند جميع راجع به جحيم گردند و به عذاب اليم افتند
پس به فضل و موهبت خويش اين نادانان را دانا کن و اين جمع پريشانرا
در ظلّ عنايت مجتمع فرما صلح و صلاح بخش و از سيف و سلاح بيزار
نما آشتی و دوستی و راستی و حقيقت پرستی عنايت کن توئی مقتدر و توانا 
و توئی عالم و قادر و بينا .   ع ع
