
                   هُو الأبهی
ای امة اللّه،  شکر کن خدا را که پسری داری که در آستان الهی
بخدمت موفّق گشته  و در عتبه رحمانی کمر بندگی بسته شب و
روز در مهمانخانه حقّ بدلجوئی و خدمات مسافران مشغول و صبح
و شام در درگاه رحمانی بجانفشانی موصوف خدماتش مقبول و
زحماتش معروف  از خدا بخواه که اين تاج را بر سر او برازنده کند
و اين طوق را در گردن او گوهر فروزنده  اگر بدانی بچه عنايتی موفّق
گشته و بچه موهبتی مؤيّد البتّه پَرْ باز نموده پرواز نمائی عنقريب
آثار باهره اين مواهب چون شمس از افق وجود طالع و باهر گردد
و اين عنايت چون شمع نورانی زجاجه آن خانواده را روشن نمايد
عنقريب بآنچه سبب سرور تو گردد از خدمت موفّق شود و تو را
نيز از مشاهده او محظوظ و مسرور خواهيم نمود  ع‌ع  اخوی جناب
نصراللّه را از قبل اين عبد تکبير ابدع ابهی ابلاغ نمائيد
