                                                             
هو الابهی
ای مستشرق از نور هدايت کبری حضرت کليم اللّه چون به صحرای طور شتافت شعله نور يافت و انّی اجد علی النّار هدی فرمود و ديده به ديدار مشاهده آيات کبری گشود و با يد بيضاء جهانی را روشن نمود لکن معمّمين گويند که آن شجر نباتی در تراب اغبر بود و در نصّ به شجر اخضر مذکور. حال الحمد للّه شما آن لمعه هدی و شعله موهبت کبری را از شجره لاشرقيّه و لاغربيّه مشاهده نموديد و آن انوار احديّه را از افق اعلی ملاحظه فرموديد. وقت آنست که با يد بيضای هدايت کبری از طور تجلّی رجوع نمائيد و در هر انجمنی چون شمع سطوع تا ديده‌های نابينا به نور هدی روشن گردد و گوش‌های ناشنوا استماع آهنگ ملأ اعلی نمايد. و البهاء عليک و علی کلّ من شام تألّق برق الهدی من حول الحمی. ع ع
