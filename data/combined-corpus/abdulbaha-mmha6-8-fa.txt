                                                             
هو الابهی
ای شمع روشن آنچه مرقوم نموده بوديد ملاحظه گرديد و آنچه مسطور بود مشهود شد. فی‌الحقيقه نفحه روحانی بود که از رياض رحمت ربّانی وزيده و نسيم خوش جانی بود که از مهبّ انجذاب رسيده طوبی لک ثمّ طوبی لک من هذا الفضل العظيم. نظر عنايت غيبيّه شامل شماست و الطاف و مواهب لاريبيّه واصل و متتابع. از خصائص اين کور يختصّ برحمته من يشاء است و از مواهب اين قرن ذلک من فضل اللّه يؤتيه من يشاء و اللّه ذو فضل عظيمست. اگرچه در کورهای سابق نيز رحمت و فضل موجود ولکن اشراق و حرارت آفتاب جهانتاب را در برج اسد حکمی ديگر است و تأثيری ديگر و ظهور و بروزی ديگر و البهاء عليک. ع ع
