
بساط تبليغ بايد در جميع احيان ممدود گردد زيرا
تأييد الهی موکول بر آن اگر نفسی بجان و دل در نهايت همّت
کمر بر تبليغ امر اللّه نبندد البتّه از تأييد ملکوت ابهی محروم ماند
ولی بايد که بحکمت باشد و حکمت اينست که بمدارای الهی و محبّت
و مهربانی و صبر و بردباری و اخلاق رحمانی و اعمال و افعال ربّانی
تبليغ نمايد نه اينکه بصمت و سکوت پردازد و بکلّی فراموش نمايد
خلاصه احبّای الهی را فرداً فرداً بتبليغ امر اللّه تشويق نمائيد
که حکمت مذکوره در کتاب نفس تبليغ است ولی بمدارا تا تأييدات
الهيّه احاطه نمايد و توفيقات صمدانيّه رفيق گردد *
