
 سنگسر   
هُو اللّه
ای ثابت بر پيمان، الحمد للّه بتربيت نورسيدگان باغ الهی مشغول
و مألوفی و باين نيّت مسرور و شادمان از امتزاج اجسام مايعه
لطيفه ذکر نموده بوديد که چون موانع در ميان نماند اين اجسام
لطيفه امتزاج و امتشاج يابد پس حکم ارواح چه چيز است
آن نيز مثل اين است هر چند اين نظر دقيق است و سزاوار
تحقيق ولی البتّه شما آگاهی که امتزاج و امتشاج و دخول و خروج
و نزول و صعود و حلول از خصائص اجسام است نه ارواح اگر
چنانچه نسبت بروح ذکر حلولی بشود مقصد حقيقت نيست
مجاز است زيرا در عالم روح کيفيّتی است مقدّس از هر تصوّری
که در عالم جسم جز بدخول و حلول و امتزاج و امتشاج
تعبير نتوان از عدم فرصت مختصر مرقوم
گرديد معذور بداريد و عليک البهاء   ع‌ع
