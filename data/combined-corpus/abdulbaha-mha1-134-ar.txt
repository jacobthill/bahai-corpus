
 هو المشفق الکريم 
الهی الهی تو بينا و آگاهی که ملجأ و پناهی جز تو نجسته
و نجويم و بغير از سبيل محبّتت راهی نپيموده و نپويم
در شبان تيره نا اميدی ديده‌ام بصبح اميد الطاف 
بی‌نهايتت روشن و باز و در سحر گاهی اين جان و دل
پژمرده بياد جمال و کمالت خرم و دمساز. هر قطره‌ای که
بعواطف رحمانيّتت موفّق بحريست بيکران و هر ذرّه ای که
بپرتو عنايتت مؤيّد آفتابيست درخشنده و تابان. پس ای 
پاک يزدان من اين بنده پر شور و شيدا را در پناه خود 
پناهی ده و بر دوستی خويش در عالم هستی ثابت و 
مستقيم بدار و اين مرغ بی پر و بال را در آشيان رحمانی
خود و بر شاخسار روحانی خويش مسکن و مأوائی عطا فرما    ع ع
 

