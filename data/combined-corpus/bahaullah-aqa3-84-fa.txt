	بنام دوست حقيقى
ان شاء‌اللّه احبّاى الهى از ماسوايش منقطع باشند و باو ناظر. امروز روز بزرگيست. طوبى از براى نفوسى که به‌توهّمات انفس محتجبه از‌شاطئ احديّه ممنوع نشده‌اند. و زلال کوثر عرفان را از يد رحمن نوشيده‌اند. حق ظاهراً و باهراً خلق را ندا مى‌فرمايد و به‌مقامات باقيه دائمه دعوت مى‌نمايد. مع ذلک بعضى از عباد به‌توهّمات لا يغنيه از حق محجوب مانده‌اند لم يزل آياتش ظاهر و بيّناتش مشرق. نيکوست حال کسى که در ليالی و ايّام به‌آياتش انس گيرد و قرائت نمايد. اوست محيى وجود و مربى غيب و شهود. اى رضا به‌حق متمسّک باش و از دونش فارغ و آزاد دوستان آن ارض طرّاً را از عباد و اماء تکبير مى‌رسانيم ان شاء‌اللّه کل از کوثر محبّت بياشامند و بر صراط مستقيمش مستقيم مانند. 
