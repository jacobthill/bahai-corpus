
                   هُو الأبهی
ای ورقه طيّبه مطمئنّه امة اللّه المهيمن القيّوم،  شکر کن خدا را
که در تحت عصمت بنده‌ئی از بندگان حقّ داخل شدی که روح
مجسّم است و شمع منوّر اوقاتش شب و روز مصروف تبليغ امر اللّه است
و ايّامش موقوف اعلاء کلمة اللّه  لسانش ناطق بثنای الهی است
و قدمش ساعی در سبيل رحمانی  رويش بنضره رحمن منوّر است
و مشامش بنفحات حضرت يزدان معطّر  حمد کن خدا را که بچنين
فضلی موفّقی و بچنين رأفتی مخصّص  اگر چه از يوم انتساب راحتی
ننمودی و آسايش نيافتی و در بستر خوشی نيارميدی امّا چون
اين زحمات در راه خدا است البتّه نتيجه موهبت کبری است و رحمت
عظمی فاشکری اللّه علی هذا الفضل العظيم  ع‌ع
