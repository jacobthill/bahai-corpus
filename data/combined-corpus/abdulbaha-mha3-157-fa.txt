
فيلادلفيا دکتور کوج عليه ٩   
هُو اللّه
ای ثابت در ملکوت، نامه‌ات رسيد و از مضمون
معلوم گرديد که در نهايت ثبوت و استقامتی مرقوم نموده بودی
آنچه صحبت از تعاليم مينمائی مستمعين ادراک نميکنند و همچنين
در زمان حضرت مسيح آنچه حواريين ميگفتند فريسيان
درک نميکردند اينست که بنصّ انجيل ميفرمايد که اين نفوس
گوش دارند ولکن نميشنوند چشم دارند ولکن نمی‌بينند
امّا روزی خواهد آمد که هم ببينند و هم بشنوند لهذا بکمال ثبوت
و استقامت بموجب تعاليم الهی قيام کن و از وحدت عالم
انسانی بيان نما بجميع مهربان باش آنچه در جوف ارسال
نموده بودی رسيد و عليک البهاء الابهی   عبدالبهاء عباس   
