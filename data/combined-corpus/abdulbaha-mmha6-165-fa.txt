                                                             
ای مير طالبان جيش قريش به کمال صولت و طيش مقاومت امر اللّه خواستند و در بدايت عيش و عشرت نمودند ولی عاقبت آن جيش پريشان شد و آن عيش منتهی به حرمان گشت. لوای الهی بلند شد و اعلام آن قوم پرلوم سرنگون گشت. در هر دور آغاز اهل حجاب اذيّت و آزار نمودند و هر جفاپيشه ستم به ابرار کرد ولی چندی نگذشت واضح و مشهود شد که آن بلايا عطايا بود و آن محن منح سلطان وفا. آن ظلم سبب شد که علم هدايت بلند گشت و آن اعتساف باعث شد که مدينه داد و انصاف آباد گرديد. آن ظلمت بدل به نور شد و آن کمون منتهی به ظهور گشت. انوار حقيقت آفاق را منوّر کرد و نفحات حديقه رحمن امکان را معطّر نمود و العاقبة للمتّقين.
