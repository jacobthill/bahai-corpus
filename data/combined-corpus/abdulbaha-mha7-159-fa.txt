
                هُو الأبهی
ای متضرّعه الی اللّه،  جناب حليل جليل خواهش
اين تقرير فرمودند  ولی چه نويسم که از آن بوجد و طرب
آئی و بشوق و وَلَه درآئی  جز ذکر حضرت دوست هر
وقت ظلمت احزان هجوم نمايد ذکر جمال قدم کن تا
روشنائی کاشانه قلب را احاطه کند  پژمردگی و افسردگی
زائل گردد  و لطافت و طراوت بی‌منتها حاصل شود
و در ظلّ عنايت اسم اعظم مسرور و مستبشر باش و پر
روح و ريحان گرد  الحمدللّه جام آمالت از صهبای عطا
لبريز است ديگر چه خواهی و چه جوئی بشارت اندر بشارتست
      و فرح اندر فرح و عليک البهآء  ع‌ع
