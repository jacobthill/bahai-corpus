                                                              
... باری مرقوم نموده بوديد خلق عموماً گرفتارند و سرمست کار خود. فی‌الحقيقه وقت فرصت است و آنچه شايان و رايگانست اينست که انديشه و افکار صرف اخلاق و اطوار و افکاری شود که مطابق تعاليم و وصايا و نصايح جمال مبارکست والّا خسران اندر خسرانست و زيان اندر زيان نظير نوهوسان. با وجود آنکه به مرّات تجربه شده است که هر نفسی به رضای الهی حرکت ننمود و به هوا و هوسی افتاد و به تدابير سرّيّه پرداخت عاقبت خائب و خاسر شد باز عبرت نمی‌گيرند. الواح الهی را تلاوت کنيد ملاحظه نمائيد که چه می‌فرمايد. امر اللّه زجاجه سراج اين آيه مبارکه است که در قرآن می‌فرمايد يا معشر الجنّ و الانس ان استطعتم ان تنفذوا من اقطار السّموات و الأرض فانفذوا لا تنفذون الّا بسلطان. باری من نيز دائماً آن آيه که در صلوة کبير است تلاوت می‌نمايم الهی الهی لا تنظر الی اعمالی و آمالی بل الی ارادتک الّتی احاطت السّموات و الأرض، اينست نهايت رجای عبدالبهآء...
