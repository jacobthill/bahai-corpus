
                   هُو الأبهی
ای مؤمنان موقنان و ای مؤمنات موقنات،  الحمدلله آن خانواده
آزاده از بدايت طلوع صبح احديّت دل داده حقّ و آماده خدمت
بوده‌اند جناب حاجی متصاعد الی اللّه در عراق بشرف مثول در
ساحت حضور نيّر آفاق موفّق گشت و مؤيّد شد و از آن وقت تا بحال
هميشه بخدمت حقّ مشغول بوده و هستند حضرت اسم اللّه عليه
بهآء اللّه الابهی نهايت ستايش را از خدمات آن خانواده فرموده
و از فضل ابدی الهی سائليم که اين منقبت سرمديّه يوماً فيوماً
مزداد گردد و ابواب خير بوجوهشان مفتوح شود و البهآء عليهم اجمعين
                                                             ع‌ع
