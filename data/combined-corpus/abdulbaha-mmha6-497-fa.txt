                                                               
هو الله
ای بندگان حضرت بهآءاللّه نامه شما در پاريس رسيد قرائت گرديد. مطلبی سؤال نموده بوديد که شرح مفصّل لازم دارد ولی فرصت و مهلت بکلّی مفقود با وجود اين نبذه‌ای مرقوم می‌شود و آن اينست که در قرآن می‌فرمايد و نصّ صريحست و من آياته خلق السّموات و الارض و ما بثّ فيهما من دابّة. يعنی در آسمان و زمين هر دو ذی روح موجود. پس معلوم شد که جميع اين اجسام نورانيّه مسکونست و نور حقيقت در جميع البتّه درخشنده و تابان. خداوند اين اجسام نورانيّه نامتناهی را عبث خلق نفرمود. عبدالبهاء عباس
