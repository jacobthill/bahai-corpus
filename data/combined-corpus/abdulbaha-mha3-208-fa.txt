
هُو اللّه
ای نفوس مبارکه، دُرّ دانه تا در آغوش صدفست درخشندگی
و لطافتش مجهول همچنين گوهر درخشنده هدايت کبری
تا در آغوش صدف دنياست مبهم و مستور و مکنون دُردانه
وقتی رونق بازار گردد که از حبس صدف آزاد شود همچنين
جواهر هدايت کبری رونق و لطافتش بعد از صعود روح از اين
قالب ضعيف تاريک بفضای عالم بالا. امّا حال معلوم نيست که گوهر
هدايت چه قدر گرانبهاست آنوقت معلوم و آشکار گردد پس شما
بستايش و نيايش خداوند آفرينش پردازيد که چنين لئآلی بهره
و نصيب شد و چنين درّ شاهواری زيب و زينت صدور گشت
و عليکم البهاء الابهی حيفا ٢٨ ع ٢ _ ١٣٣٨   عبدالبهاء عباس
