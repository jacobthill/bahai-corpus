                     
... از قرار مسموع شما را نيّت چنان که مهمانخانه‌ای به جهت مسافران مهيّا نمائيد. اين مقصد مقبول و ارجمند و دلپسند، البتّه نتائج ممدوحه بخشد و فوائد عظيمه حاصل آيد. متيمّن و مبارکست ولی بايد به حکمت باشد مبادا غافلان فتنه انگيزند و برخيزند و بستيزند. امور را بايد به حکمت انجام داد و معنی حکمت اينست که جوشيد و خروشيد و دقيقه‌ای آرام و قرار نيافت امّا به عقل و تدبير بايد حرکت نمود و المدبّرات امراً. آذربايجان استعدادی حاصل نموده. بايد اين استعداد را هدر نداد. پس بايد احبّای الهی به نهايت محبّت و مهربانی و حسن سلوک با مبغضان معامله نمايند و به قدر قوّت به هدايت نفوس پردازند. هر نفسی از احبّا در سالی يک نفر هدايت نمايد در مدّتی قليله آن اقليم بهشت برين گردد...
