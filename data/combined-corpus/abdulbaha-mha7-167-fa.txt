
                 هُو اللّه
ای ورقات سدره نورانيّه،   درين صبحگاهی که نور الهی
از فجر رحمانی عالم پنهان ساطع و لامع عبدالبهآء بذکر شما
رايت وفا افراخته و بنگارش اين نامه پرداخته تا کلّ بدانيد
که اين جان و دل ينبوع رأفت کبری است و باحبّای الهی
و اماء رحمانی بی‌نهايت مهربان  مقصود اين است که شما
ازهار گلشن محبّت اللّهيد و ورقات شجره اصلها ثابت و فرعها
فی السّمآء  و اين از مواهب حضرت بهآءاللّه. ستايش و
نيايش بايد تا بشکرانه پردازيم و تا آهنگ و ترانه و نغمه چنگ
و چغانه و تمايلات مستانه تأثير شرب شبانه بخشد بفرح و سرور
آئيد و سعی مشکور فرمائيد و فضل موفور يابيد و سبب
هدايت جمهور گرديد از باده محبّت اللّه چنان سرمست
شويد که جشن الست برپا نمائيد و از صهبای عشق می‌پرست
گرديد و در ميدان رزم جنود ناقضين و ناکثين را شکست
دهيد  و عليکنّ البهآء الابهی  عبدالبهآء عبّاس ١٢ صفر ١٣٣٩ حيفا
