
                   هُواللّه
جناب حاجی،  مکتوباتيکه بجناب آقا سيّد تقی مرقوم نموده
بوديد ملاحظه گرديد فی الحقيقه صدمه شديدی بر شما
وارد انشاءاللّه تلافی حاصل ميگردد در بلايا قدری شريک
ما شديد عيب ندارد خدا را شکر کن عنقريب حقيقت حال
معلوم شود و برائت احبّای الهی ظاهر شود شما ميدانيد
که در اين کور اعظم فساد مبغوضترين امور است و تعدّی
مذمومترين شئون الا لعنة اللّه علی المتجاسرين اين
کيفيّت اميدواريم که بزودی معلوم و مشهود شود اعدا
خواستند که احبّا را باين تهمت آلوده نمايند نستعيذ باللّه
عن ذلک اين عمل عملی بود که سبب نقمت الهيّه گردد
و قميص لطيف ايران را ملوّث نمود و تا ابدالآباد اين آلودگی
پاک نشود الا لعنة ‌اللّه علی المتجاسرين رفيق شفيق را
تکبير ابدع ابهی ابلاغ داريد و همچنين سائر دوستان را
دوست آن باشد که باشد يار دوست   در پريشان حالی و درماندگی
حقيقةً نهايت وفاداری را نموده است قدر او را بدانيد و البهآء عليک   ع ع
