
بايد بنوعی مذاکره و مشاوره کرد که اسباب کدورتی
و اختلافی فراهم نيايد و آن اينست حين عقد مجلس هر يک بکمال
حرّيّت رأی خويش را بيان و کشف برهان نمايد اگر ديگری مقاومت
ميکند ابدا او مکدّر نشود زيرا تا بحث در مسائل نگردد رأی موافق
معلوم نشود و بارقه حقيقت شعاع ساطع از تصادم افکار است
در نهايت مذاکره اگر اتّفاق آراء حاصل گردد فنعم المراد و اگر
معاذ اللّه اختلاف حاصل شود باکثريت آراء قرار دهند   *
