
هُو الابهی
ای پروردگار اين نفوس آشفته روی تو اند و گمگشتگان کوی تو
و عاشقان خلق و خوی تو  سرمت جام تواند و پرندگان بام تو
مرغان دست آموز عنايتند و بلبلان شيدای گلهای حقيقت
تشنگان چشمه رحمتند و آوارگان اقليم مرحمت ای آمرزگار گناه
بندگان غفران نما و پناه به بيچارگان بخش توئی خدای مهربان و
توئی صاحب عفو و غفران ضعيفان را قوّت بخش و عليلان را
شفا عنايت فرما و مستمندان را ارجمند کن و افسردگان را اشتعال
بخش از شرّ افتتان عظيم محفوظ و از صدمات امتحان شديد مصون بدار
بر عهد و ميثاق مستقيم کن و بر پيمان و ايمان مستديم در ظلّ ملکوت
ابهايت منزل ده و در پناه جبروت اعلايت مأوی بخش توئی مقتدر 
و توانا توئی شنونده و بينا .   ع ع
