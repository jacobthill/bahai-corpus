
آيات تصحيح شد و در جوف ارسال ميشود
                     هُواللّه
ای ثابت بر پيمان، حمد کن خدا را که در وطن مألوف
بخدمت ربّ رؤف مألوفی و مانند باغبان در خيابان
عرفان بطرّاحی گلهای معانی پرداخته‌‌‌ئی اين موهبت
حضرت احديتّست که بآن موفّق و مؤيّد شدی جناب
امين نهايت ستايش از شما نموده که الحمدلله بر خدمت
قائمست و چنين بايد باشی هر کس چنين است مقتدی
بنور مبين است ايّام بسر آيد و جز پشيمانی از برای اهل
دنيا نماند شرف عالم انسانی بسنوحات رحمانيّه است
      نه بآلايش دنيويّه و العاقبة للمتّقين
          و عليک التّحيّة و الثّنآء    ع ع
