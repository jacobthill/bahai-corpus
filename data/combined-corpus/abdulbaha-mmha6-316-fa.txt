
... در خصوص محرّرين جرائد مصر و مهدی مرقوم فرموده بوديد که نهايت نکوهش از آن جناب نموده و می‌نمايند. در جميع قرون شأن اهل غرور اين بوده قالوا اضغاث احلام بل افتراه بل هو شاعر و همچنين افتری علی اللّه ام به جنّة و همچنين و اذا رأوک ان يتّخذوک الّا هزواً و قس علی ذلک. بعد از آنکه مظاهر مقدّسه الهيّه را چنين تزييف نمايند ديگر معلومست به اين عبد و آن حضرت چه خواهند کرد ولی ابداً اهمّيّت ندارد بلکه اين نکوهش عين ستايش است و اين لعن اشرف از صلوات و اذا اتتک نقيصتی من ناقص فهی الشّهادة لی بانّی کامل. باری ابداً اعتنا ننمائيد و تعرّض به جواب نکنيد. لو کلّ کلب عوی القمته حجراً لاصبح الصّخر مثقالاً بدينار. در اينجا در کوچه و بازار ما را بالمواجهه به کلمات نالائقه اذيّت نمودند...
