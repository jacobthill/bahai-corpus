
                     هُو اللّه
ای دو کنيز عزيز الهی  درگاه احديّت را دو امه مقرّبيد
و آستان مقدّس را دو خادمه مجرّب  انوار محبّت اللّه روشن
از جبين است  و کام دل و جان از شهد عرفان پرحلاوت
و شيرين  عنايت از هر جهت شامل است و فضل و
موهبت در هر خصوص کامل  لهذا تا توانيد فرح و سرور
انگيزيد  و عود و عنبر بمجمر افکنيد  و نفحات قدس
منتشر کنيد  و محافل اُنس بيارائيد  و با اماء رحمان بياميزيد
و مشک و عبير ببيزيد  و شهد و شکّر بريزيد اينست
سزاوار کنيزان متخيّران  و اينست شايان خُلق و خوی
    اماء رحمان  و عليکنّ البهآء الابهی  ع‌ع
