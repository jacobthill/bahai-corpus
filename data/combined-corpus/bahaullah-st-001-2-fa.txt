
قسم باسم اعظم حيف است اين ايّام نفسی بشئونات عرضيه ناظر باشد بايستيد بر امر الهی و با يکديگر بکمال محبّت سلوک کنيد. خالصًا لوجه المحبوب حجبات نفسانيّه را بنار احديّه محترق نمائيد و با وجوه ناظره مستبشره با يکديگر معاشرت کنيد کلّ سجايای حق را بچشم خود ديده‌ايد که ابداً محبوب نبوده که شبی بگذرد و يکی از احبّای الهی از اين غلام آزرده باشد قلب عالم از کلمه الهيّه مشتعل است حيف است باين نار مشتعل نشويد انشاء اللّه اميدواريم که ليله مبارکه را ليلة الاتّحاديه قرار دهيد و کلّ با يکديگر متحد شويد و بطراز اخلاق حسنه ممدوحه مزيّن گرديد و هَمّتان اين باشد که نفسی را از غرقاب فنا بشريعه بقا هدايت نمائيد و در ميانه عباد بقسمی رفتار کنيد که آثار حق از شما ظاهر شود چه که شمائيد أوّل وجود و أوّل عابدين و أوّل ساجدين و أوّل طائفين  فو الّذی أنطقنی بما أراد که اسمآء شما در ملکوت أعلی مشهورتر است از ذکر شما در نزد شما  گمان مکنيد اين سخن وهم است يا ليت أنتم ترون ما يَری رّبکم الرّحمن من علوّ شأنکم و عظمة قدرکم و سموّ مقامکم نسأل اللّه بأن لا تمنعکم أنفسکم و أهواؤکم عمّا قدّر لکم ...