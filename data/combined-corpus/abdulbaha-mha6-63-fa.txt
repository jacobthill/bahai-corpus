
                         هُوالأبهی
ای ورقه طيّبه شکر کن خدا را که منتسب بآن جان پاکی
و ثمره آن شجره پر طراوت از رشحات سحاب افلاک قسم
بجمال قدم که آن منجذب بنفحات قدس از ملکوت ابهی
بتو ناظر و منتظر ظهور آثار شعله نار محبّت اللّه پس تو
چون جزء ممتزج باو بودی انشاءاللّه بعون و عنايت الهيّه
سلاله او را از پستان محبّت اللّه شير دهی و از معين معرفت
اللّه بنوشانی و در آغوش عنايت بپروری تا اين دو فرع
بکمالات اصل ظاهر و عيان گردند و فی الحقيقه سلاله
جان و دل او باشند نه اولاد آب و گِل  از حقّ ميطلبيم که
                 موفّق و مؤيّد گردی    ع ع
