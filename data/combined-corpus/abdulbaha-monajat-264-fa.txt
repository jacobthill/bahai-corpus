 
هُو اللّه
ای پروردگار هر چند گنه کاريم ولی غفران تو اعظم از هر گناه
هر چند ظلمت عصيان ظاهر و عيان ولی کوکب رحمتت درخشنده تر
از مه تابان پرتوی آن ظلمت را محو نمايد و موجی آن خس و خاشاک
را زائل کند ای پروردگار ای آمرزگار بخششت آفرينش را
حيات جديد بخشيد و خورشيد احسانت از افق امکان بدرخشيد
با وجود اين مواهب عاصيان را چه غم و چه باک جميع ملتجی بکهف
منيع و لائذ به ملاذ رفيع موهبتی عطا فرما که سراج قلوب به نور
هُدی روشن گردد و حدائق نفوس به بهار دائمی گلشن شود
توئی بخشنده و مهربان و آمرزندهء هر پژمرده پر عصيان انّک
  انت الرّحمن يا عظيم الغفران و انّک انت العفوّ الغفور المُستعان .
ع ع
