  ای احبّای عبدالبهاء ، الحمد للّه نفحات قدس‬
‫منتشر است و لئالی عطاء منتثر نور هدی لامع است و کوکب ملأ‬
‫اعلی ساطع ابر رحمت در فيضانست و آفتاب موهبت درخشنده و‬
‫تابان نسيم عنايت در هبوبست و نفحه جنّت ابهی  روح پرور شمال‬
‫و جنوب شرق منوّر است غرب معطّر است جهان معنبر . خوشا نفوسی‬
‫را که ديده بمشاهده اين انوار روشن نمودند و مشام باستشمام‬
‫اين رائحه مشکبار گلزار و گلشن کردند . ای احبّای الهی وقت آنست‬
‫که سرمست جام ميثاق گرديد و گريبان بمحبّت جمال رحمن بدريد‬
‫و در بزم پيمان ساغر عرفان بدست گيريد و مستانه و مشتاقانه‬
‫آهنگ تقديس و تنزيه حيّ قدير را بلند کنيد تا شرق و غرب منجذب‬
‫گردد و جنوب و شمال مشتعل شود.‬
