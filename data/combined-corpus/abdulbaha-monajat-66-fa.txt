
هو اللّه
ای پروردگار مهربان  شکر ترا که مرا از مختارين نمودی نه مدعوّين
راه ملکوت بنمودی و بر مشاهده انوار لاهوت موفّق کردی نفحه حيات
دميدی و دل و جان را زنده فرمودی و روح و وجدان را تر و تازه کردی
ای پروردگار اين گمنام را به محبّت خود شهير آفاق کن و اين بی نام و
نشان را به نور هدی معروف شرق و غرب نما جامی سرشار از باده محبّتت
به دست ده تا جهانيان را سرمست صهبا نمايم و تشنگان را به چشمه آب
حيات رسانم مشتاقان جمال را به محفل ديدار رسانم و عليلان را
به طبيب مهربان دلالت کنم توئی مقتدر و توانا و توئی دانا و بينا .  ع ع
