
                    هُواللّه
ای بنده الهی، شکر کن خدا را که نور هدايت درخشيد
و فيض ابدی بخشيد و بدرقه الطاف رسيد و دل و
جان ببشارات کبری خوشنود و مسرور گرديد مردم عبده
اوهامند نبينند و ندانند و در عالم عقل و فکر خويش
تصوّری نمايند و آن تصوّر را بپرستند و حال آنکه آنچه
در اوهام گنجد و بعقول و افکار ادراک گردد آن صور
فکريّه انسانست و محاط  نه محيط جمله ادراکات بر خرهای
لنگ حقّ سوار باد پرّان چون خدنگ حمد خدا را که
تو بمطلع هدی و مرکز حقيقت پی بردی و مؤمن و موقن
گرديدی اين از عنايت الهيّه و موهبت ربّانيّه است
   و در هر دمی سزاوار هزار شکرانه. اذن حضور
           خواسته بوديد وقتش آيد صبر
           و تأمّل و تحمّل نما و عليک
             التّحيّة و الثّنآء   ع ع
