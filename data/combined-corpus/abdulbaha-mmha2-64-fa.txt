 ای منجذب الی ملکوت البقاء ، شمع روشن است‬
‫و گل در چمن انوار است که از افق غيب نوّار است و جام‬
‫حقّست که لبريز در بزم تبريز و سرشار است الحان است که از‬
‫حنجر طيور حديقه وفا نمايانست . گوش هوش از نداء الهی مهتزّ‬
‫و مذاق از شهد عرفان نيّر آفاق ملتذّ اهل بصيرت در جوش و خروشند‬
‫و خفاشان در زاويهء خاموش در خواب خرگوش . تو که چشم بينا گشودی‬
‫و دل بجانان دادی و گوی از ميدان ربودی بتسبيح و تهليل‬
‫محبوب يکتا مشغول شو تا شکرانهء اين نعمت کنی و ازدياد موهبت طلبی.‬
‫  