
                 هُو الأبهی
ای قبسه مشتعله ملتهبه بنار محبّت سدره ربّانيّه، شکر
کن خدا را که از بدو ظهور بجواب طبل الست ندای
بلی گفتی و سرمست در رياض محبّت اللّه چون گل شکفتی
و دُرّ عرفان بسفتی و سرّ رحمن در دل نهفتی و در جميع
موارد و مواقع ثابت بر امر ماندی و راسخ بر دين اللّه
گشتی  پس از فضل قديم و لطف جديد بخواه که بر
عهد و ميثاق عظيم الهی نيز موفّق بثبوت تامّ گردی
تا رويت در ملکوت ابهی روشن و منّور گردد  ع‌ع
