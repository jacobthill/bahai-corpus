
                      هو الأبهی 
يا من اخلص وجهه للّه، جناب شيخ سلمان چون
طيور بلند پرواز از آن خطّه و ديار بال و پر گشوده و در اين
سجن اعظم آشيان مرغان آواره وارد گشت از آن خطّه
و اقليم خبر داد که الحمد للّه نفوسی در آن مرز و بوم موجود
که بمحبّت جمال اللّه رخی دارند چون مه تابان و وجود فرّخی
چون رحمت رحمن مؤمنند و موقن مطمئنّند و مذعن
بذکر الهی مشغولند و بثنای رحمانی مألوف از اين خبر
سرور حاصل و روح و ريحان کامل داخل از خدا آمليم
که روز بروز دوستان زياد گردند و ياران چون اشجار
بوستان شاخه و ريشه کنند و بر عهد مستقيم مانند    ع ع
