
                       هُواللّه
ای حبيبان،  در جهانی مانند سقف مينائی از کرانی تا کرانی
دريای آبی آبی امواج مانند افواج پياپی مهاجم و هر کس
بحرکتی و بشغلی مألوف و قائم امّا عبدالبهاء بياد ياران
موافق و بتحرير متسلّی الخاطر. نامه شما و استدلاليه حضرت
صدر ديوان اسرار و بدر تابان ابرار کوکب درخشنده افق
عرفان و قوّه روح بخشنده ايمان و ايقان رسيد و از مضمون
نامه نهايت شادمانی حصول يافت فی الحقيقه در اين خصوص
نهايت همّت مبذول داشته‌ايد و عبدالبها را خوشنود کرده‌ايد 
جزاکم اللّه تأييداً غيبيّاً ربّانيّاً مقصود اين بود که اثر کلک آن 
سيّد ابرار از ميان نرود حال الاکرام بالاتمام آن کتاب کريم را 
همّت فرمائيد تا طبع شود و عليکم البهاء الأبهی و التّحيّة و الثّنآء
