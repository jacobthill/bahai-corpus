 
هُو اللّه
ای پروردگار اين دوستان ياران تو اند و سر مست پيمانهء پيمان
تو همه پرورده آغوش بخششند و شيرخوار پستان دهش خداوند
آفرينش اگر مستمندند ولی هوشمندند اگر ناتوانند ولی زورمندند چه که
 تو پشتيبانی تو ياور مهربانی در جهان کيهان سر بلند نما و در ايوان
يزدانی جای بده در انجمن بالا رو سفيد فرما و در اميد بگشا و از
بخشش آسمانی بهره بخش شب تيره را روز فرما و روز نوروز را فيروز کن 
توئی توانا توئی بينا توئی شنوا توئی بيهمتا توئی مهربان .  ع ع
