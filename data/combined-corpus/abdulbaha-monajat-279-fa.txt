
هُو اللّه
خدايا ما ضعيفيم تو قوی کن ما نادانيم تو دانا فرما خدايا
فقيريم غنای ملکوتی ده خدايا مرده ايم حيات سرمدی بخش خدايا
ذلّت محضيم در ملکوت عزيز فرما اگر تأييدات آسمانی شامل گردد
هر يک از ما ستاره درخشنده گردد واِلّا از خاک پست تر شود خدايا
تأييد کن نصرت فرما ما را غالب بر نفس و هوی کن و از عالم طبيعت
نجات ده خدايا به نفثات روح القدس زنده فرما تا به خدمت
تو قيام نمائيم و به عبادت تو مشغول گرديم و با نهايت صدق و
صفا به انتشار آثار ملکوتت پردازيم توئی مقتدر و توانا و توئی
بخشنده و مهربان .   ع ع
