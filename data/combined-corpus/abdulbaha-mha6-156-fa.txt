
                  هُواللّه
ای شاعر ماهر، اشعار بمثابه لئالی پرتو نثار بود و
نتيجه قريحه آن يار وفادار قرائت شد و سبب بشاشت
گشت از حقّ ميطلبم لسان بليغی بگشائی و نطق فصيحی
بنمائی و در محامد و نعوت الهيّه و تسبيح و تقديس
عتبه رحمانيّه داد سخن بدهی و از قيود اين جهان پر محن
برهی آزاد شوی و پاک نهاد روشن شوی و گلشن. تا باغبان
احديّت در خيابان خاطرت بطرّاحی گلهای معانی
پردازد و حدائق قصائد و اشعار شعرای سابق را طراوت
و جلوه‌ئی نمايد و عليک التّحيّة و الثّنآء     ع ع
