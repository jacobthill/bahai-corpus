
                   هُوالأبهی
يابن من قطع القفار و خاض البحار و طوی المهاوی  و
صعد الجبال فی سبيل اللّه، شکر کن جمال قدم و اسم
اعظم را که از نسل نفسی هستی که مدّت حيات خويش را در
نشر الواح الهی صرف نموده بسا شبها تا صبح در باديه پيمائی بود و
بسا روزها تا شام در طيّ صحاری و براری اين موهبت اگر چه
الآن نظر بعدم سعت امکان و قلّت استعداد زمان مخفی
و مستور است لکن عنقريب اين شاهد دلربا پرده اندازد
     و جمال و کمال او در عرصه وجود مشهود گردد
         آنوقت واضح شود که اين موهبت چه
          عنايتی بود و اين فضل و جود چه
            رحمتی باری در جميع اوقات
             در نظر بودی و خواهی بود
                 و البهاء عليک
           و علی ابيک و امّک عبدالبها    ع
