

                                هُو اللّه
ای دلبر مهربان پاک يزدان من از فضل بی پايان ايمان و ايقان
بخشيدی و ابواب عرفان گشودی جان بشارت يافت دل مسرّت
جست ديده بينا شد گوش شنوا گرديد انوار اشراق مشاهده شد
آهنگ ملأ اعلی استماع گرديد  يزدان مهربانا چون هدايت شايان نمودی
و عنايت رايگان فرمودی در پناه خويش پناه ده و انتباه بخش از
اغيار محفوظ دار و از اشرار مصون کن تا همواره با ياران دل و جان مؤانست
کنيم و با اهل استقامت مجالست نمائيم و روز به روز بر محبّتت بيفزائيم
توئی مقتدر و توانا و توئی قادر و عزيز و بينا و شنوا .   ع ع

