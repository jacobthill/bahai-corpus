                                                               
هو المقصود
ای بنده آستان مقدّس آنچه به جناب آقا سيّد تقی مرقوم نمودی ملاحظه گرديد. حمد جمال قدم را که در صون حمايت حضرت احديّت محفوظ بوده و هستيد. از قرائن و اشارات معلوم بود که از اين سفر ممنون و محظوظ بوده‌ايد زيرا در جميع مواقع مرور و عبور احبّای الهی را در شوق و شور ملاحظه نموده‌ايد لهذا کلّ را تکبير مشتاقانه عبدالبهآء ابلاغ نمائيد ولی به درجه‌ای که سبب سرور و حبور گردد و البهآء عليک. ع ع
ذکر موت و فوت بعضی گرگان که به صورت شبانند نموده بوديد. نفوسی که معارض حقّند و مجاحد آيات و منکر پروردگار و کور از ديدن انوار و کر از شنيدن اسرار کلّ را خاکسار بلکه در تحت طبقات خاک مشاهده خواهی نمود تا حقيقت کلّ من عليها فان و يبقی وجه ربّک ذو الجلال و الاکرام مشاهده نمائی و البهآء عليک. ع ع
