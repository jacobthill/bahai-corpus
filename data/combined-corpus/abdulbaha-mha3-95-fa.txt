
هو اللّه
ای زائر مشکين نفس، در معنی خلق السماوات و الارض
فی ستّة ايّام لساناً بيان گرديد و أمّا اطفال از پنجسالگی بايد
در تحت تربيت داخل شوند يعنی روزها در محلّی که مربّيان
هستند محافظه شوند و ادب آموزند و بتحصيل بعضی حروف
و کلمات و قرائت مختصر بعنوان بازی تعليم شوند چنانکه در بعضی
بلاد حروف و کلمات را از شيرينی ساخته بطفل ميدهند مثلاً
شکل الف از شيرينی ساخته‌اند اسمش الف است و با را از شيرينی
ساخته‌اند اسمش باست و همچنين سائر احرف بطفل خوردسال
ميدهند اطفال زود حروف را ياد ميگيرند امّا تسميه باسم
مبارک يعنی بهاءاللّه و باسم حضرت اعلی يعنی باب يا نقطه اولی
جائز نيست امّا اسم عبدالبهاء گذاشتن جائز است تاريخ
شهدای يزد که جناب بيضا تأليف نمودند اگر چاپ شود
بسيار خوبست امّا در وقت خواب اطفال امّهات
بايد غزليّات جمال مبارک را بخوانند تا از سنّ
طفوليت اين اطفال بآيات هدی تربيت
شوند و عليک البهاء الابهی حيفا ١ نوفمبر ١٩١٩ ع ع   
