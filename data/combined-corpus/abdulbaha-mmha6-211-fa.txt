                          
هو الابهی
ای مهتدی به نور هدی در ملکوت ابهی مقاميست که منتهی آمال مقرّبين و غايت آرزوی مخلصين است و آن مقام فنای محض در جمال مبارک است يعنی مقام شغفها حبّاً است که نفحات محبوب و جذبات مقصود چنان سالک را احاطه نمايد که روح مجسّم و نور مصوّر کند و رتبه حتّی اجعل اذکاری و اورادی کلّها ورداً واحداً و حالی فی خدمتک سرمداً ميسّر گردد. اين مقامست که سالک چون به آن فائز شود از جميع جهات ندای هاتف روحانی استماع نمايد و از کلّ اطراف مشاهده آيات کبری کند و چنان بر ترويج دين اللّه کوشد که مؤيّد به روح القدس گردد و البهآء عليک و علی کلّ ثابت علی عهد اللّه و ميثاقه. ع ع
