                                                             
هو الله
ای ثابت بر پيمان نامه که به جناب آقا سيّد اسداللّه مرقوم نموده بوديد ملاحظه گرديد. از مضمون نامه بهجت و سرور حاصل گرديد. شکر کن حيّ قيّوم را که در امر جمال معلوم ثابت و راسخ و ناطقی و انشاءاللّه مانند سدّ سکندری در مقابل يأجوج و مأجوج اوهام مقاوم. حال ملاحظه خواهيد فرمود که حکمت در منع حرکت چه بوده. سليمان خان به مظاهر اوهام معاشر و مجالس بود. باری از الطاف اسم اعظم رجا می‌نمايم که آن سرگشته و سودائی دلبر آفاق را شمع نورانی اشراق فرمايد و به فيض نامتناهی الهی گلشن توحيد فرمايد. ع ع
