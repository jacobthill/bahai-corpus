  ای بلبل گلستان محبّت اللّه ، در اين عرصه هستی‬
‫که بن و بنگاه نيستی است صد هزار مشغوليّت موجود هر کس‬
‫بهوائی پرواز مينمايد و بمشغوليّتی مشغول و بهوسی مسرور و از‬
‫صهبائی مخمور . تو که طير آشيان احديّتی و حمامه حديقه عنايت‬
‫خود را باين شئون دانيه مشغول مکن و در اين باغ زخرف عالم‬
‫فانی لانه و آشيانه مگزين و در اين گلخن ظلمانی مأوی و مسکن‬
‫مخواه در حدائق قدس بر اغصان سدره منتهی بنغمه و ترانه بپرداز‬
‫و آغاز آواز کن و بعشق بازی با گل جمال لايزالی دمساز شو . قسم‬
‫بجوهر وجود که اگر باين مقام فائز گردی حنجرت مزامير آل داود‬
‫گردد و آوازت تنزيه و تقديس حضرت ربّ ودود.‬
‫