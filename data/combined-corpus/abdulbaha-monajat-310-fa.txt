
هُو الابهی
ای پروردگار مستمندانيم مرحمتی کن و فقيرانيم از بحر غنا نصيبی بخش
محتاجيم علاجی ده ذليلانيم عزّتی ببخش جميع طيور و وحوش
از خوان نعمتت روزی خوار و جميع کائنات از فيض عنايتت بهره بردار
اين ضعيف را از فيض جليل محروم مفرما و اين ناتوان را از توانائی
خويش عنايتی بخش رزق يومی را رايگان ده معيشت ضروری را
برکتی احسان فرما تا مستغنی از دون تو گرديم و بکلّی به ياد تو افتيم
راه تو پوئيم روی تو جوئيم راز تو گوئيم توئی توانای مهربان و توئی رازق عالم انسان .   ع ع
