 
هُو الأبهی
ای ناظر بمنظر اکبر،  فيوضات نامتناهيه الهيّه عالم وجود و حيّز شهود را
احاطه نموده و انوار تقديس حضرت ربّ مجيد آفاق ممکنات را منوّر نموده و
بحر اعظم الطاف موّاج گشته و لئآلی حکمت بالغه بر سواحل ايجاد ايثار و نثار
ميفرمايد پس ای طالب جواهر معادن الهی دامن را از دُرّهای اسرار حکم بالغه
الهيّه که در هويّت آيات و آثار مبارکه مندمجست پُر کن تا گنج نهان بينی و کنز
بی‌پايان يابی      ع‌ع
