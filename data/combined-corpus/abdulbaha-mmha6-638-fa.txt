                                                               
هو الله
ای ثابت بر عهد چنديست که چيزی به شما ننگاشتم ولی اگر صد کاتب موجود گردد از عهده تحرير برنيايد. اگر در هر قرنی سطری مرقوم شود باز بسياری از جواب محروم مانند. در اين صورت ملاحظه نما که محبّت در دل به چه درجه است که مکاتيب متعدّده متکاثره تا به حال به شما مرقوم گرديد. با وجود اين يا حبيبی زدنی می‌فرمائيد تا مظهر آيت انّا اعطيناک الکوثر شويد. باری کوثر اصلش مشتقّ از کثرت است که به معنی ازدياد است. کوثر الهی اليوم نفحات قدس است که محيی ارواحست. ع ع
