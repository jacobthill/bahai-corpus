
هُو اللّه
ای يار قديم و همدم و نديم،  آنچه بنگارم شرح حال درون نتوانم که
اين قلب مشتاق چگونه بياد ياران وفاق پر انجذابست فی الحقيقه بنده
صادقی و يار موافق جز جانفشانی و راهنمائی و شعلهء نورانی کاری نداری
اهل ملأ اعلی تحسين مينمايند قلبت بهشت برين است و خويت رشک
روضه نعيم البتّه عون و عنايت الهی نصير و معين گردد تا مانند نافه مشکين
آن سر زمين را معطّر از مسک اذفر بنمائی حق ظهير است و دستگير ديگر
چه مطلبی مطمئن باش و مستبشر توکّل بخدا کن و توسّل بذيل کبريآء
باقی خدا با تو باد    ع‌ع
