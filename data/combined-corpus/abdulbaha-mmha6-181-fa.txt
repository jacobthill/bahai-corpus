                                                              
هو الله
ای سليل حقيقی حضرت خليل نامه تو رسيد و مذاکرات با آن شخص کليمی نيز معلوم گرديد. البتّه جند اللّه غالبند چنانکه ملاحظه می‌نمائی يک نفس بر دويست نفس مظفّر. در کتب سماوی نهايت يک مؤمن را مقابل ده منکر گرفته‌اند چنانکه در قرآن می‌فرمايد و ان يکن منکم عشرون صابرون يغلبوا مأتين. حال الحمد للّه در امر اللّه يک نفر غالب بر دويست نفر گرديده يک را بر نه ضمّ کن ده می‌شود. حال شما يک را بر صد و نود و نُه ضرب فرمائيد تا حاصل معلوم گردد. مزاح می‌کنم تا بخندی.
و امّا در خصوص جريده ثبات البتّه با جريده لسان حال نسخ متعدّده بدست آر و به طهران و همدان و شيراز و اصفهان و مشهد و عشق‌آباد و بادکوبه و تبريز و قزوين و کاشان بفرست ولی در ضمن پاکت. و امّا قضيّه شما البتّه طبّ و جرّاحی مقدّم بر شقّ ديگر است و عليک البهآء الأبهی. ع ع
