                                                             
... و امّا مسئله قد اصطفينا خدا تهيّأ و تدارک را هزار و سيصد سال پيش از اين ديد و از برای جناب معلوم عذر و بهانه موهوم نگذاشت. در قرآن به تصريح واضح فرمود ثمّ اورثنا الکتاب الّذين اصطفينا من عبادنا فمنهم ظالم لنفسه و منهم مقتصد و منهم سابق الی الخيرات. می‌فرمايد پس وارث کتاب گردانيديم نفوسی از عباد را که مظهر اصطفينا هستند لکن آن مظاهر اصطفينا بر سه قسم هستند. بعضی بر نفس خود ظالمند و بعضی معتدلند يعنی ميانه‌رو هستند و بعضی سابق به خيرات هستند. جناب معهود از جمله فمنهم ظالم لنفسه است و می‌فرمايد قد اصطفينا الاکبر بعد الاعظم و ما بعد الحقّ الّا الضّلال المبين و برهان بر اين اينست که در نصوص هر دو کتاب الهی امر به اطاعت نمی‌فرمايد و امر به توجّه نمی‌کند بلکه کلمه توجّه و امر اطاعت چه در کتاب اقدس چه در کتاب عهد مختصّ به مرکز منصوص است و به صريح عبارت در لوح از پيش فرموده و خود معهود مقرّ و معترف که اگر آنی از ظلّ امر منحرف شود معدوم صرف خواهد بود و چه انحرافيست اعظم از نقض ميثاق...
