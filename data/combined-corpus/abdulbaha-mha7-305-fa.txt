
                    هُو اللّه
ای کنيز الهی،  مکتوبيکه بخطّ انگليسی مرقوم نموده بودی بسيار
مقبول افتاد چه که دلالت بر آن مينمود که همّتی نمودی و بقدر
امکان اين لسان را تحصيل کردی البتّه سعی بليغ نما که اين زبان را
در نهايت فصاحت و بلاغت تحصيل نمائی بلکه وقتی که امآء
الرّحمن از امريکا بجهت زيارت مشاهد مقدّسه بايران  آيند
بتوانی با آنان بدون کلفت مکالمه و مؤانست نمائی نسآء در اين
نشئه جديده منظور نظر عنايتند و مظهر تأييد حضرت احديّت
چه بسيار از نسآء که گوی سبقت و پيشی را از رجال بربايند  پس تو
بجان و دل بکوش تا مورد الطاف حضرت رحمانيّت گردی و
            عليک التّحيّة و الثّنآء  ع‌ع
