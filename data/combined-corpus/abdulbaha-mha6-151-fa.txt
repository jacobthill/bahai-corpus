
                       هُواللّه
ای دو برادر چون دو پيکر آسمانی، جناب درويش الآن حاضر و خواهش
نگارش اين رقيمه نمودند ولی از بامداد اين خامه و مداد را اشتغال است
حال ديگر بفرياد آمده است با وجود اين خواهش آقا درويش خامه را بحرکت
آورد و اصلاً اعتنائی بانامل و دو ساعد نشد باری ای دو يار عبدالبهآء،
حمد خدا را که در انجمن رحمانی مذکوريد و در ظلّ شجره عنايت ساکن و محشور
نظر عنايت شاملست و توجّهات نيّر فضل کامل مقبول درگاه احديّتيد
و مشمول لحظات عين رحمانيّت بايد حکم يک وجود يابيد و قوّه حقيقت
اتّحاد وجود باشيد و البهآء عليکما  ع ع
