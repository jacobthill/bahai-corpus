 ﴿ بسم اللّه الابهی﴾
     مقصود از کتابهای آسمانی و آيات الهی آنکه
مردمان براستی و دانائی تربيت شوند که سبب راحت
خود و بندگان شود * هر امری که قلب را راحت نمايد
و بر بزرگی انسان بيفزايد و ناس را راضی دارد مقبول
خواهد بود * مقام انسان  بلند است اگر بانسانيّت
مزيّن و الّا پست تر از جميع مخلوق مشاهده می شود *
بگو ای دوستان امروز را غنيمت شمريد و خود را
از فيوضات بحر تعالی محرُوم ننمائيد * از حق ميطلبم
جميع را بطراز عمل پاک و خالص در اين يوم مبارک
     مزيّن فرمايد * انه هو المختار *