	بنام خداوند دانا
قلم اعلی به‌لسان پارسى مى فرمايد. گوينده همانست که در شجره طور نطق فرمود. اگر لذّت اين بيان که از لسان رحمن ظاهر است اهل ارض بيابند جميع به‌افق اعلی توّجه نمايند. يا ابراهيم به‌گوش جان بشنو و سعى نما که شايد در يوم الهى موفّق شوى بعملی که رضاى او در آن است. لعمرى يک کلمه رضا از براى هر‌مقبلی بهتر‌است از آنچه در‌ارض مشهود و مستور است. کتابت به‌منظر اکبر فائز و عبد حاضر جميع آن را تلقاء مالک قدر عرض نمود و اين جواب از سماء عنايت نازل و ارسال شد تا در بحر کرم الهى تفکّر نمائى و بلک الحمد يا اله العالمين ناطق شوى. حروفات آن ارض را تکبير برسان و بذکر اللّه مسرور دار ان شاء‌اللّه کلّ مؤيّد شوند بر استقامت کبرى و‌ما يرتفع به امر‌اللّه فى ملکوت الانشاء البهاء علی من قصد المقصود و فاز بلقائه و حضر تلقاء وجهه فى سجنه و عليکم و علی الّذين آمنوا باللّه ربّ العالمين. 
