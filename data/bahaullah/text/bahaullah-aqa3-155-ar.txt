	هو المشرق من افق البيان
حضرت موعود کشف حجبات فرمود و غيب مکنون از افق ظهور ‌اشراق نمود. اوست مقصودى‌ که در جميع کتب الهى مذکور و مسطور و جميع عباد لقايش را آمل و حضورش را طالب. معذلک چون باب لقا مفتوح و نسيم وصال مرور نمود کلّ در هيماء غفلت غافل و بيهوش الاّ من شاء‌اللّه.‌نفوسى ‌که خود را از طبقه اولی مى‌شمردند‌ و در ‌دانش و‌ بينش خود را مقدّم مى‌دانستند از ‌لقا ‌محروم و از علّت خلقت و ‌سبب آن محجوب. اى کنيز ‌خدا حمد ‌کن مالک اسماء را‌ که تو را‌ مؤيّد فرمود بر‌عرفان امرى‌که رجال از ‌او‌محروم. لعمر‌اللّه هذا من فضل لا‌يعادله فضل فى الابداع ان اعرفى و‌کونى من الشّاکرات. حال از حق جلّ‌جلاله بخواه تا تو و ‌نساء‌آن ارض را از دخان حفظ فرمايد و بر‌ امرش مستقيم دارد. و‌البهاء‌عليک و‌علی‌کلّ امة اقبلت و‌ فازت و ‌استقامت‌ علی‌حبّ ربّها‌‌الفيّاض‌القديم. 
