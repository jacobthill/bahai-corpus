	بنام مقصود عالميان 
ايّام ايّام اللّه است و جميع آفرينش در وله و شوق و انجذاب محبوب نفسى که رايحه قميص رحمانى را ادراک نمود و بدل و جان بشطر محبوب عالميان متوجّه گشت بمفتاح اسم اعظم باب کنز قدم مفتوح شد و سرّ مکنون بعنايت اسم قيّوم ظاهر و هويدا آمد اى کنيزان حق اين ايّام را غنيمت شمريد و بذکر دوست مشغول گرديد چه که جز او مفقود بحت و معدوم بات بوده و خواهد بود از خلق بگذريد و بحق توجه نمائيد از دنياى فانيه فارغ شويد و بمدينه باقيه الهيّه توجّه کنيد اين است وصيّت دوست يکتا هر که توجّه نمود قسمت برد و نصيب برداشت و هر که غافل شد محروم و بعيد ماند طوبى للمقبلين و المقبلات و ويلٌ للغافلين و الغافلات .
