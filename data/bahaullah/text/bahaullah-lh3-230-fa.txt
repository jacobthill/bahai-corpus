	هو العزيز
 معلوم آنجناب بوده كه لم يزل مقصود از آفرينش معرفت حق بوده و خواهد بود، و اين معرفت منوط بعرفان انفس عباد بوده كه ببصر و قلب و فطرت خود حق را ادراك نمايند چه كه تقليد كفايت ننمايد چه در اقبال و چه در اعراض، اگر باين رتبهٴ بلند ابهی فائز شوی بمنظر اكبر كه مقام استقامت بعد از مجاهدهٴ فی الله است واصل خواهيد شد، اينست دستور العملی كه خواسته بوديد و باين دو كلمه كه از جواهر حكم بالغهٴ الهيّه است اكتفا شد، وَلَوْ يَلْتَفِتُ بِها أَحَدٌ لَيَسْتَغْنِيْ عَنْ كُلِّ مَنْ فِي الْوُجُوْدِ وَكَفى بِاللهِ شَهِيْدَ. 
