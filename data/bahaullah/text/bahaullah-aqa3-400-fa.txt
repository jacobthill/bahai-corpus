	بنام دوست يگانه 
الحمد للّه رحيق مختوم بايادى الطاف مفتوح گشت و نسايم فضليّه از يمين احديّه بر کلّ مرور نمود مبارک نفسى که بآن فائز گشت و مبارک قلبى که از آن رحيق آشاميد اى امة اللّه در امر مالک اسما تفکّر نما تا بعين يقين او را بشناسى و از فضلش قسمت برى بسى واضح و مبرهن است که در فيض فيّاض تعطيل نبوده و نيست نفوسى که از اين فيض منيع محروم مانده اند سبب آنست که متابعت اوهام نموده اند و باصنام نفس و هوى معتکف شده اند حق لم يزل و لا يزال در علوّ امتناع و سموّ ارتفاع خود ظاهر و مقدّس از کلّ بوده و خواهد بود هر که بعين او مشاهده نمود او را شناخت و هر که از اين مقام غافل شد او را نيافت از حق بخواه تا از بدايع فضلش از رشحات بحر اعظم ممنوع نشوى و از نفحات ايّامش محروم نمانى اوست بخشنده يکتا عطا ميفرمايد آنچه را بخواهد لا يمنعه عن فضله من فى السّموات و الارضين انّه لهو المقتدر علی ما يشاء لا اله الّا هو المقتدر القدير .
