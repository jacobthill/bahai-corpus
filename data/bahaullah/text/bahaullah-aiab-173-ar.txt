
الها معبودا ملكا مقصودا بچه لسان ترا شكر نمايم، غافل بودم آگاهم فرمودی، معرض بودم بر اقبال تأييد نمودی، مرده بودم از آب حيات زندگى بخشيدی، پژمرده بودم از كوثر بيان كه از قلم رحمن جارى شده تازگى عطا كردی، پروردگارا وجود كُلّ از جودت موجود از بحر كرمت محروم مفرما و از درياى رحمتت منع مكن در هر حال توفيق و تأييد ميطلبم و از سماء فضل بخشش قديمت را سائلم توئى مالك عطا و سلطان ملكوت بقا.

