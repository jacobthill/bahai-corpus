	هو المبيّن العليم
الْحَمْدُ للهِ بآنچه در كتب الهی مذكور و در صحفش مسطور بود فائز شدی و آن عرفان غيب مكنونست كه عالمرا بانوار ظهور خود منوّر فرموده، يا علیّ ندايت را شنيديم و اقبالترا مشاهده نموديم و از شطر سجن اعظم بتو متوجّه شديم تَفَكَّرْ فِيْ عِنايَةِ رَبِّكَ وَكُنْ مِنَ السّاجِدِيْنَ، كل از برای او خلق شده‌اند و از برای خدمتش بطراز وجود مزيّن گشته‌اند، و لكن آفتاب فضلش بشانی مشرق كه در ليالی و ايّام دوستان خود را ذكر مينمايد و بآنچه سبب ارتقا و ارتفاع است متذكّر ميدارد إِنَّهُ لَهُوَ الْفَضّالُ الْكَرِيْمُ، طُوْبى لَكَ كه بعرفانش مؤيّد شدی و بذكرش موفّق گشتی،
أَنِ اعْرِفْ قَدْرَ هذا الْمَقامِ الأَعْلى وَقُلْ لَكَ الْحَمْدُ يا إِلهَ الْعالَمِيْنَ. 
 
