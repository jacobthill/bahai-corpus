	بنام مقصود عالميان 
مکتوب آن‌جناب به ‌مقرّ عرش وارد شد و آنچه از عربى و فارسى معروض داشتيد اصغا گشت ان شاء‌اللّه لم يزل و لا‌يزال قلوب را بذکر محبوب منوّر داريد. اجر لقا از قلم اعلی در باره شما ثبت شد اين نعمت عظمى را شاکر باش و بکمال فرح و سرور بذکر مطلع ظهور ناطق شو از انقلابات ظاهره مکدّر مباش. انّه يجمع شمل الّذين آمنوا باللّه المهيمن القيّوم. اماء‌اللّه که در‌کتاب آن‌ جناب ذکر شده بود تکبير ابدع امنع برسانيد و بذکر اللّه مسرور داريد. 
