هو الله

رشح عما از جذبه ما میر یزد        		سر وفا از نغمه ما میر یزد 
از باد صبا مشگ خطا گشته پدید    		وین نفخه خوش از جعده ما میر یزد 
شمس طراز از طلعت حق کرده طلوع 		سر حقیقت بین کز وجهه ما میر یزد 
بحر صفا از موج لقا کرده خروش 			وین طرفه عطا از جذبه ما میر یزد
بهجت مل از نظره گل شد ظاهر 			این رمز ملیح از رنه را میر یزد 
نقره ناقوری جذبه لاهوتی 				این هر دو بیک نفخه از جو سما میر یزد 
دور انا هو از چهره ما کرده بروز 			کور هو هو از نفخه ما میر یزد 
کوثر حق از کاسه گشته هویدا 			وین ساغر شهد از لعل بها میر یزد 
یوم خدا از جلوه رب شد کامل 			این نغز حدیث از غنه طا میر یزد 
طفح بهائی بین رشح عمائی بین 		کاین جمله ز یک نغمه از لحن خدا میر یزد 
ماهی سرمد بین طلع منزه بین 			صدر ممرد بین کز عرش علا میر یزد 
نخله طوبی بین رنه ورقا بین 				غنه ابهی بین کز لمع صفا میر یزد 
اهنگ عراقی بین دف حجازی بین    		کف الهی بین کز جذبه لا میر یزد 
طلعة لاهوتی بین حوری هاهوتی بین    		جلوه ناسوتی بین کز سر عما میر یزد 
وجهه باقی بین چهره ساقی بین     		رق زجاجی بین کز کوبه ما میر یزد 
آتش موسی بین بیضه بیضا بین       		سینه سینا بین کز کف سنا میر یزد 
ناله مستان بین حالت بستان بین     		جذبه هستان بین کز صحن لقا میر یزد 
غنچه هائی بین طرده بائی بین    			رنه نائی بین کز کلک بها میر یزد 
طفح طهور است این رشح طهور است این    	غن طیور است این کز عین فنا میر یز د