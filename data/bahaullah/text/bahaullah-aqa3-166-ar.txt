	هو النّاطق فى ملکوت البيان 
امروز مشرق ظهور و ‌مطلع وحى از ‌افق سماء عنايت الهى ظاهر و باهر ولکن اهل ارض از او غافل و محجوب مگر نفوسى که به‌نار محبّت حق جلّ‌جلاله حجبات ظنون و اوهام را سوختند و از ما‌سوى‌اللّه فارغ و آزاد گشتند. اى ‌دوستان امروز روزى است که جميع اسرار کتب الهى در آن ظاهر و‌مشهود است. طوبى از براى کسى‌که ندايش را شنيد و از رحيق مختومش آشاميد. آنچه در دنيا موجود عن‌قريب مفقود ‌خواهد شد. جهد نما تا به‌امرى فائز شوى که ذکر آن در کتاب الهى از قلم اعلی ثبت شود. نعيماً لک و لمن فاز بهذا المقام العظيم. قدر اين لوح را بدان و بمثابه چشم حفظش نما. کذلک يأمرک من عنده کتاب مبين الحمد للّه العزيز العظيم. 
