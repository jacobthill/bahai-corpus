
	الها مقصودا معبودا كريما رحيما در هر شىء آيهء كرمت مشهود وآثار جودت موجود، رحم فرما، طالبان را به مطلوب برسان وقاصدان را به مقصود راه ده، عبادت اگر چه غافلند ولكن ضعيفند، اگر چه  بعيدند ولكن آملند.  حجبات اوهام منع نموده
وسبحات ظنون از تقرُّب محروم ساخته.  اى كريم به كرمت نظر فرما وبه آنچه سزاوار بخشش تو است عمل نما، مشتى عظام را از روح تازهء بديع ممنوع منما وقبضهء خاك را از مقرّ پاك بى نصيب مگردان.  توئى فضّال وتوئى غفَّار وتوئى مقتدر وتوانا. 

