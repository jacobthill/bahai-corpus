	‌بنام خداوند يکتا
يا ‌اسمى، آثار‌افنان که ارسال داشتيد عبد‌حاضر تمام آنرا ذکر نموده للّه‌الحمد به‌عنايت فائزند و‌در ظلّ سدره جمع. ذکر‌جناب مبلّغ و جناب ميرزا‌آقا و ساير افنان عليهم بهائى مذکور ان‌شاء‌اللّه بذکر و‌ثنا و‌خدمت امر‌مؤيّديد. اينکه جناب افنان نبيل قبل ت ق عليه بهائى در باب مطلب جناب ملاّ ر ج عليه بهاءاللّة نوشتند قبول شد.   نصف حقوق آن ارض را به‌فقراى‌آن ارض قسمت نمايند و لکن جهد‌کنند تا جميع ناس به‌امرى از امور مشغول گردند. انّه ينزل من سماء العناية برکةً من عنده انّه لهو الفضّال الکريم. به‌اين فقره بسيار تمسّک جوئيد قسمهاى ديگر که از قبل بوده لايق شأن انسان نبوده و نيست انّا نحبّ ان نرى‌احبّائنا مشتغلاً لا منتظراً. قلم اعلى کل را بما يرتفع به عزّهم و شأنهم و مقامهم امر فرموده و عنقريب آنچه از بحر اراده ظاهر شده در ارض مشاهده خواهد شد. الامر بيده يفعل و يحکم و هو الآمر الحکيم و از براى حقوق الهى قرارى است معيّن بعد از تحقّق بيت‌العدل علی ما اراده‌اللّه حکم آن ظاهر مى‌شود. ذکر جناب الف و س ارض صاد را نموده بودند ان‌شاء‌اللّه به‌استقامت کبرى فائز شوند و بکمال محبّت با اهل بيت سلطان الشّهدا رفتار نمايند. خدمت ايشان لدى الحقّ اين است که ذکر شد طوبى للسّامعين. مخصوص ايشان لوح نازل و‌ارسال مى‌شود جناب ميرزا‌صادق ان‌شاء‌اللّة بما يحبّه اللّه مؤيّد شوند. چندى قبل ذکر کلّ از قلم اعلی جارى از‌بعد‌هم لو‌‌شاء‌اللّه به‌آن فائز مى‌شوند. طوبى لمن يذکر الصّاد و ما ورد فيها عالم را احزان و بلايا احاطه نموده آنچه ذکر شد البته واقع خواهد شد. در عبيد‌اللّه ثانى ملاحظه کنيد انّه سيّئة من سيّئات الذئب و الرّقشاء چه مقدار از بلاد و نفوس که از شعله نار نفسش سوختند و‌مفقود گشتند. اگر عباد به‌انابه و‌ ‌رجوع فائز نشوند يرون‌ما لارأت عين و العاقبة للمتّقين. و آنچه از اراده جناب افنان سيد قبل ميم عليه بهائى ذکر نمودند مقبول افتاد. طوبى له حق شهادت مى‌دهد در آنچه ذکر نموده‌اند صادقند و عملشان للّه بوده و هست. لوح الهى که در سنين قبل مخصوص ايشان نازل و ارسال شد بر‌اين مقام شاهد و‌گواه است. انّه لهو الشّاهد الخبير و‌لکن بايد آنچه از مشرق امر ظاهر شود بکمال روح و ريحان به‌آن عمل نمايند تا از نفوسى‌که از بحر رضا آشاميده‌اند محسوب گردند. لعمر اللّه اين مقام بسيار بلند است چنانچه نقطه بيان مى‌فرمايد جميع بايد سعى نمايند تا به‌کلمه رضا فائز شوند. اراده ايشان قبول شد نزد خود ايشان بماند و به‌تجارت مشغول شوند آنچه حاصل شد نصف آنرا خود تصرّف نمايند و نصف ديگر به‌آنچه امر صادر‌گردد عمل شود فى‌الحقيقه اين وجه را قبول نموديم و علامت قبول آنکه صد تومان آنرا بدو محل ارسال دارند نصف آن در اسکندريه نزد جناب آقا محمّد مخصوص ايتام آقا علی قرباغى عليه بهاء‌اللّه که در مصر‌به‌افق اعلی صعود نموده و نصف ديگر در ارض ک به‌امّ حرم برسانند چه که مديون شده‌اند و در مابقى عمل نمايند به‌آنچه ذکر شد. و اما فقره جناب ميرزا محمّد از‌افنان عليه بهائى قد قُضى الامر و بلغ الوجه الی جودىّ جود ربّه المعطى الکريم. يا مهدى اين اعمال خالصه آثار آن در ارض نافذ و سارى همان قسم که اعمال نفوس خبيثه سبب و علّت بلايا و رزاياى ارض است اين اعمال طيّبه خالصه هم که لوجه اللّه ظاهر مى‌شود سبب حيات و‌علّت ظهورات خيريّه بوده و‌خواهد بود. جميع افنان را تکبير مى‌رسانيم و بشارت مى‌دهيم ان‌شاء‌اللّه موفّق بوده و هستند. ينبغى لهم ان يشکروا اللّه فى اللّيالی و الايّام انّه ايّدهم بفضله و عرّفهم سبيله و انقطهم بثنائه و اشهدهم ما منعت عنه عيون اکثر العباد و اسمعهم ما لافاز باصغائه من فى البلاد الاّ من شاء‌اللّه مالک يوم الدّين البهاء من لدنّا عليهم.
