	بنام دوست مهربان 
اى امة‌اللّه حمد ‌کن محبوب عالم را که از آنچه جميع علما و عرفاى ارض محروم گشتند تو به‌آن فائز شدى. اين است فضل الهى و عطاى او ان شاء‌اللّه در ‌کلّ احوال  بذکر و ثناى مقصود عالميان مشغول باشى و به‌افق اراده‌اش متوجّه. چه بسيار از ذکور و اناث طالب لقاى اين يوم بديع بودند ولکن چون ظاهر شد محجوب مشاهده گشتند. هر سمعى قابل اصغاى نداى الهى نبوده و هر بصرى لايق مشاهده انوار وجه نه. چه مقدار از اهل علم و امراى رجال از عرفان محبوب امکان محروم شدند و عوام ناس به‌آن فائز. جميع امور در قبضه اقتدار حقّ بوده و خواهد بود و عطا مى فرمايد بهر که اراده نمود و اخذ مى نمايد از هر که اراده فرمود. کلّ شئ فى قبضة قدرته اسير و انّه لهو المقتدر الغالب القدير .
