	بنام خداوند بخشنده
 جميع اشيا اليوم بستبيح و تحميد مالک اسما ناطق و ذاکرند و مع ذلک عباد غافل اکثرى محجوب و ممنوع هر که اليوم نداى الهى را شنيد او از اهل گوش محسوب و هر که بمطلع امر ربّانى توجّه نمود از اهل بصر در لوح اکبر مذکور و مسطور و من دون آن همج رعاع بوده و خواهند بود اى کنيز حق حمد کن مالک غيب و شهود را که ترا بر عرفان حضرت مقصود تأييد فرمود و اين از نعمتهاى بزرگ پروردگارتست چه مقدار از اماء از حق محروم مانده اند و تو در ظلّش ساکن و بايّامش فائز گشتى ولکن جهد بليغ بايد تا لؤلؤ محبّت الهى در قلب از مکر سارقين و خائنين محفوظ ماند ان شاءاللّه کوثر بقا را که از معين قلم اعلى جارى شده و بهيأت لوح ظاهر گشته از دست ابن عمّ بگيرى و بنوشى و بياد دوست مسرور باشى.
