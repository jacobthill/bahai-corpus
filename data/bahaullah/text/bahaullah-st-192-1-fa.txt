جناب باقر عليه بهاء الله 

به نام مقصود عالمیان

یا باقر نامه ات رسید و از حقّ بصر خواستی. شکّی نیست که حقّ جلّ جلاله قادر و مقتدر است و به اسمش أعلام یفعل ما یشاء و یحکم ما یرید بر اعلی بقاع ارض مرتفع و منصوب. از مقتضیات حکمت الهی احدی اطّلاع نداشته و نخواهد داشت. لذا محبوب آن که شاربان کوثر معانی جمیع امور را به حقّ تفویض نمایند و به ارادۀ حقّ جلّ جلاله ناظر باشند نه به ارادلت خود. إنّا نشهد ببصرک و سمعک. به بصر حقیقی فائزی چه اگر فائز نبودی به عرفان حقّ مؤیّد نمی شدی و همچنین دارای سمعی چه که ندایش را شنیدی. یا مقبل لعمر الله امروز روز بصر است و امروز روز سمع چه که ندای الهی مرتفع و انوار وجه مشرق و لائح. قل الحمد لله ربّ العالمین. 
