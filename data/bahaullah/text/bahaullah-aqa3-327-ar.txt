	الاقدس الابهى
اى امة اللّه اگر از منزل پرسى سجن واگراز غذا پرسى بلايا ومحن و اگر از جسد پرسى در ضعف و اگر از روح پرسى در سرور و فرح که مقابله نمى نمايد بآن سرور من علی الارض حبس را قبول فرموديم تا گردنهاى عباد از سلاسل نفس و هوى فارغ شود و ذلّت اختيار نموديم تا عزّت احبّا از مشرق اراده اشراق نمايد همچه مدان که حق عاجز است قسم باسم اعظم که اگر اراده فرمايد ارواح جميع امم را بکلمه اخذ نمايد مع ذلک از ظلم ظالمين چشم پوشيده و حمل بلاياى لا تحصى فرموده تا کلّ را بمدينه باقيه ابديّه کشاند لا يعلم ذلک الّا اولوالالباب گوش بسخنهاى جنود شيطانيّه مکن بجان و دل بشطر رضوان توجّه نما تا عرف رحمن را از قميصش که بدم بغضامحمّر گشته بيابى و استنشاق نمائى و البهاء عليک و علی الّذين آمنوا باللّه العزيز العليم .
